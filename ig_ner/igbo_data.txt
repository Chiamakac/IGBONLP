content_0	Ike Ekweremmadụ
content_0	Ike ịda jụụ otụ nkeji banyere oke ogbugbu na-eme n'ala Naijiria agwụla Ekweremmadụ
content_0	Osote onye-isi ndị ome-iwu Naịjirịa bụ Ike Ekweremadu ekwuola na ike agwụla ndị Sịnatị iji otu nkeji darajụụ akwanyere ndị egburu n'ime oke ọgbaghara dị na Naịjirịa oge ọ bula.
content_0	Ekweremadu  katọrọ mwakpọ na ogbugbu ndị Naịjirịa aka ha dị ọcha nke ndị Fulani na-achị ehi mere, kwuo na ike agwụla ndị ome- iwu ịkwanyere ha ugwu n'otu nkeji'
content_0	Cheta n'otu ịzụka gara-aga ka emere akwam ozu mmadụ ruru iri asaa egburu na Local Gọọmenti Logo na Guma nke Benue Steeti, e be ihe kariri mmadụ iri ise ka akụkọ kwuru n'egburu na Taraba Steeti.
content_0	Ekweremadu gosiri iwe gbasara ogbugbu ndị mmadụ na nzukọ ndị ome-iwu n'ụbọchị taa, kwuo na Naịjirịa ga-ebu ụzọ nwe udo na nchekwa, tupu e kwuowa okwu iwulite obodo.
content_0	Ọ sịrị:  "Ndị ome-iwu abụghị sọ ọsọ ndị ihe a metụtara, kama ndị Naịjirịa niile.
content_0	'Ike agwụla anyị iji otu nkeji dị jụụ maka nkwanye ugwu. Ihe anyị chọrọ bụ udo na nchekwa tupu echewa echịchị nwuli obodo."
content_1	Simone Biles
content_1	Simone kwuru na ọ gaghị ekwe ka ihe mere zuru oọṅụ ya
content_1	Simone kwupụtara nke a n'elu igwe okwu, Twitta, jiri akụkọ a na-akpọ #MeToo na bekee.
content_1	Ọ sị na ọ gaghị ekwe ka ihe mere "zuru ọṅụ m na obi aṅụrị m."
content_1	O kwuru sị: "Ọ hịara m ahụ ị cheta ihe ndị a, ma na-agbawa m obi na ịlaghachi azụ ebe ahụ o mere dị mkpa na imezu ebumnobi m maka ị ga asọmpị Tokyo n'afọ 2020."
content_1	Mana Simone gwakwara ndị n'eso ya na ọ gaghị eme ha ihe nwute, na ọ ga-aga n'iru n'imeri na ihe ọ hụrụ n'anya bụ egwuregwu mmega ahụ.
content_1	Gịnị bụtere okwu a?
content_1	Ndị uwe ojii wakporo, Larry Nassar, onye  bụ dokịta ochie na-eleta ndị otu egwuregwu Amerika niile na Disemba afọ gara aga maka mpụ gbasara ụmụaka n'ịhe mmekọrịta nwoke na nwanyị.
content_1	Ihe dịka ụmụ nwanyị narị iri atọ akpụrụ la Nassar, bụrụ kwa ọka-mmụta na Mahadụm steeti Michigan, ga ụlọ-ikpe maka mmetọ o mere ha.
content_1	Nassar kwuputara na ọ metọrọ ndị otu egwuregwu Amerika ndị ọzọ.
content_1	Ọ bụ ka nke a na- aga ka Simone jiri kọ akụkọ nke ya.
content_2	Nwaanyị na eri ji na akara
content_2	Ọtụtụ mmadụ na arụ ọrụ aka, mọ na azụ ahia
content_2	Mgbe Muhammadu Buhari na-azọ ọchịchị, otu ịhe bụ okwu ọ kpụ n'ọnụ bụ nkwa ọ ekwere na ya ga enye ndị mmadụ ọrụ.
content_2	Okwu a Buhari kwuru na isi ndọrọndọrọ ọchịchị na 2015 bu ịhe eji kpụrụ ya na ọnụ ugbua, ọkachasị ka ụlọ ọrụ na-ahụ maka ọnụ ọgụgụ a na-akpọ National Bureau of Statistics (NBS) nwepụtara ozi n'akọwa na mmadụ ruru nde asaa na nari ise so na ndị enweghi ọrụ kemgbe afọ 2016.
content_2	NBS kwuru nke a na akwụkwọ ọ kpọrọ "Labour Force Statistics Vol. 2: Employment by Sector Report,".
content_2	E wepụtara akwụkwọ a na Abuja n'ụka a gara aga.
content_2	Ke ihe ozi a pụtara?
content_2	BBC Igbo jụrụ Cheta Nwanze, bụ onye na arụ na SB Morgen bụ ụlọ ọrụ aka ha dị na nkọwa otu ịhe sịrị dị. Cheta gwara anyị na ihe dị na ọrụ nkọwa ihe ọgụgụ na enwe otu ọ dị, mana ọ sị na nnụkwụ ịhe mere na ụlọ ọrụ dị ichiche na Naịjịra n'ime afọ abuo gara aga.
content_2	"Achụrụ nwunye m na ọrụ mgbe Naịjirịa na ndị MTN nwere nsogbụ ọ were metụta ebe o na aru ọrụ. Okwu MTN ahu metutakwara ọtụtụ ụlọ ọrụ ha na ha na arụkọ ọrụ ka MTN ekweghị inye ha contract. A mam ọtụtụ ndị mmadu na arụbụ ọrụ na Proctor and Gamble, mana achụkwara ha n'ọrụ mgbe ụlọ ọrụ ahụ chụrụ oke anọ ndi ọrụ ha. Yabu ịhe metutara ọtụtụ mmadu," Ka Cheta Nwanze siri kwu.
content_2	Ụfọdụ ụmụaka (ọ bụrọ ndị egosiri eba) anọghịzị na akwụkwọ maka nne na nna ha enweghị ọrụ
content_2	BBC Igbo juru Nwanze maka okwu ndị gọọmenti Naịjirịa na ekwu banyere imepụta ọrụ.
content_2	Ọ sị na "nchọpụta ndị NBS na-akowa na ọrụ mmepụta mmanụ agbịdị agaghị n'ihu ka ọ sị kwesi. Nke a na egosị na agbaneghi na ego batara na ọrụ gbasatara mmanụ agbịdị, madụ ole ka ana ewo na ọrụ na mpaghara a? Mgbe e mere mgbakọ, ị ga ahụ na ịhe sirị ike ọfụma"
content_2	BBC Igbo kpọrọ ndị na-ekwuchịtere gọọmenti Naịjirịa ka ha kwuo uche ha banyere ịhe a NBS wepụtara mana onweghị onye zara n'ime ha.
content_2	Mana, gọọmentị Buhari weputara N-POWER, School Feeding Programme na ndị ọzọ dị na ime ịhe ha kpọrọ 'Social Empowerment Programmes' ha sị na ha ga ejị nyere ndị mmadụ aka na Naịjirịa.
content_3	Google doodle
content_3	Google na-echeta ụbọchị ọmụmụ Keshi
content_3	Iji cheta ọmụmụ onye nkuzi bọọlụ Najiria a ma ama bụ Stephen Keshi, Google kwanyere ya ugwu n'ụzọ pụrụiche site na ime ka akara e ji achọta ihe n'igwe intanetị bụrụ ihu ya.
content_3	Taa bụ ụbọchị 23 nke ọnwa Jenuwarị 2018, bụ ụbọchị ncheta ọmụmụ Keshi onye nwụrụ n'afọ 2016 ka ọ gbara afọ 54.
content_3	Ihe i kwesịrị ịma maka Christy Essien-Igbokwe
content_3	Femi Otedola ekwetala ịkwụ ụgwọ ụlọọgwụ ruru $50,000 maka Christian Chukwu
content_3	Google Africa kwuru n'igwe okwu Twitter sị: "Taa, anyị na-akwanyere onye egwuregwu bọọlụ a ma ama, Stephen Keshi ugwu. Egwuregwu bọọlụ bugharịrị Keshi ụwa niile dịka onye ọgba bọọlụ na onye nkuzi bọọlụ. Ọnụ ọmụmụ, nna nnukwu!"
content_3	Ihe a Google mere, mere ọtụtụ ndị Naijiria obi ụtọ, mekwa ka ha chetakwa ndụ na ike Keshi kpara n'ihe gbasara egwuregwu bọọlụ na Naijiria mgbe ọ dị ndụ:
content_3	Keshi meriri iko mba Afrika na 2013
content_3	Mutiu Adepoju, onye ya na Keshi gbakọrọ Naijiria bọọlụ, gwara BBC na, "Keshi bụ onye hụrụ ndị mmadụ n'anya. Echetara m oge m banyere "National Team" mgbe ahụ ọ bụ onye ndu anyị, ọ bụ ezi onye ndu. Keshi bụ onye a ma ama. Ọ nọzịghị ndụ mana a ga-eji ihe ọma ndị o mere mgbe ọ dị ndụ were na-echeta ya."
content_3	Keshi chịrị ndị otu egwuregwu Super Eagles kemgbe afọ 2011 ma durukwa ha gaa asọmpi dị iche iche nke gụnyere; Iko Mba Afrika na 2013 (nke ha bulatara Naịjirịa), iko mpaghara Afrịka dị iche iche na 2013, ma nye aka wetara Naijiria ọnọdụ n'asọmpi Iko Mbaụwa niile na 2014.
content_4	Alexis Sanchez
content_4	Alexis Sanchez na-enye goolu nke ọma
content_4	Onye egwuregwu bọọlụ Alexis Sanchez e binyeela aka na akwụkwọ ndị otu Manchester United.
content_4	Manchester United jị nde euro ịrị na anọ (E14m) zụtara Sanchez n'aka ndị Arsenal.
content_4	Otu Manchester City kwusịrị mmasị ha n'ebe Sanchez nọ n'ịzụka nke gara aga makana ha che na nnabata Sanchez ga-emetụta emume ndị otu egwuregwu ha.
content_4	Manchester United ekwuola na Sanchez ga-eyi uwe akara asaa.
content_4	Sanchez ga-esokwa na asọmpị ndi Red Devils na otu di iche iche na English premier League akpọrọ FA cup ga-agba n'ubọchị ịrị na isii na ọnwa Januwari.
content_4	N'akụkọ yịrị ibeya Henrikh Mkhitaryan a baala otu Arsenal.
content_4	Sanchez na Mkhitaryan na ọnụ ogwụgwụ 4
content_4	Ka mgbe ọ bara Arsenal na afọ 2014, Sanchez enyela goolu ruru iri isi. Nani Romelu Lukaku, Sergio Aguero na Harry Kane bụ ndị ka ya nye goolu.
content_4	Na asọmpi ya niile Sanchez nyere goolu iri asatọ kari ndi eguregwu ọzọ na otu Arsenal.
content_4	Emerigo Arsenal ugboro atọ ka mgbe Sanchez kwụsịrị  ịgbaru ha bọọlu.
content_4	Mkhitaryan agbaala ndị Manchester United asọmpị ru iri isi na atọ, nyekwa goolu iri na atọ.
content_5	Donald Trump
content_5	Donald Trump na-ekwu okwu ike gbasara ndi mbịabịa
content_5	Ụlọ nzụkọ ome iwu US ekwekọrịtala maka itinye aka n'akwụkwọ ka ọrụ malite ọzọ na mba ahụ.
content_5	Cheta na ndị Democrat na ndị Republican sere okwu maka itnye aka na ya bu akwụkwọ maka ha ekwekọrịtaghị na ihe gbasara nkpata na mmefu akụ bụ bọjet.
content_5	Ndị otu Demokrat kwuru na ndị Republicans kwetara na ha ga-eme nkparịta ụka maka onọdụ ndị mbiambia bị n'ala US.
content_5	Ha ga-elebaanya n'iwu nke a na-akpọ Deferred Action for Childhood Arrivals (DACA) n'olu bekee bụ iwu na-agba mgbọ hụ na ndị umuaka ndị mbiabia nwere ike ị bị na US.
content_5	Trump na-atụrụ ndị ekwekọrịtara na mmeri ya aka.
content_5	Mana ugbua, ọchịchị Trump akabiela iwu ahụ. Nke a pụtara na iwu nke a ga-akwụsi n'ụbọchị ise na ọnwa nke maachị.
content_5	Onye na nọchịte anya ndị  Demokrat n'ulọ omeiwu bụ Steny Hoyer arịọla ndị otu ibe ya ka ha lebaa anya na ya bụ okwu.
content_5	Maka akụkọ gbasara mmechi Amerika, gụọ:
content_5	Mmechi ọrụ na Amerịka
content_6	Rochas na ala Fulani na achụ ehi
content_6	Ọtụtụ ndị Imo Steeti akwadoghị ị nye ndị Fulani na-achụ ehi ala
content_6	Gọvanọ na-achị Imo Steeti bụ Rochas Okorocha ekwuola na onweghị ala ya ga amaputa maka ndị Fulani na achị ehi n'Imo Steeti. Okwuru nke a unyahụ bụ mkpụrụ ụbọchị Jenụwarị iri abụọ na atọ n'ọwerri, isi obodo Imo Steeti.
content_6	Okwuru nke a site n'onu komishiona na-ahụ maka mgbasa ozi bụ ọkammụta Nnamdị Obiaraeri. Ozi ahụ kwuru na onweghị mgbe Gọvanọ Rochas jiri chee echichi  ị nye onye ọbụla ala ndị Imo steeti.
content_6	O kwukwara na-asịrị niile ana anụ maka ịnye ndị Fulani na-achị ehị ala ndị Imo Steeti bụ ọrụaka ndị iro nakwa ndị mgbam na ndị ntụ.
content_6	Akwụkwọ akụkọ ekwubuola na Gọvanọ Okorocha sị na ya ga-enye ndị na achị ehị ala n'Imo Steeti nke ọtụtụ ndị Igbo katọrọ na ezoghị ọnụ. BBC Igbo gbara mbọ I kwuru Oje ozi Rochas maka mgbasa ozi mana nwaamadị ahụ bawara BBC mba gbanuọ ekwenti ya.
content_6	Ka ọdị ugbua, ndị Gọvanọ ndị ọzo n'ala ịgbo ekwuola na ha agaghị amapụta ala ọbụla maka ị nye ndị Fulanị na-achị ehị. Ohaneze Ndị Igbo akabichiela na onweghị onye ga enye ala ndị Igbo maka ịchị ehi.
content_6	Na River Steeti, Gọvanọ Nyesom Wike ekwuola na ya nweghị ala ya ji arụ ọrụ ma ya fọkwa nke ya na-enye mmadụ.
content_7	Obasanjo chịrị Naịjirịa afọ asatọ na ọchịchị onye kwuo uche ya
content_7	Obasanjo chịrị Naịjirịa afọ asatọ na ọchịchị onye kwuo uche ya
content_7	Dịka ọtụtụ ndị n'ekwenye na akwụkwọ a Obasanjo degara onyeisiala bụ Mohammadu Buhari na ọ bụ ihe ziri ezi, ụfọdụ ndị akatọla ya, kwuo na Obasanjo bụ onye ama ama n'idegara ndị isiala akwụkwọ.
content_7	Ugbua ka anyị were ohere a nyocha ihe ndị pụtara ihe na akwụkwọ a nke Obasanjo zigara onyeisiala Buhari nke ọkpọrọ igwu dịna emeghị nkeọma Gọọmenti etiti,
content_7	Oke agụụ na ụbịam
content_7	Enweghị nchekwa/nsogbu ndị ọchị ehi
content_7	Ahazịghị akụnaụba nke ọma
content_7	Mgbahapụ ọrụ dịrị mmadụ
content_7	Ikpuchi ihe ọjọọ
content_7	Enweghị ọganihụ na olile anya
content_7	Enweghị nchịkọta obodo
content_7	Ịkpa oke agbụrụ
content_8	Ijegun fire
content_8	Ọkụ tanka agbala ọtụtụ mmadụ na oge gara aga na Legos
content_8	Onyeisi ndị na-emenyu ọkụ na, Legọọsi steeti bụ Rasak Fadipe ekwuola na onweghi onye nwụrụ n'ime ọkụ ahụ gbara n'ehihie ụbọchị 24 Jenuwarị, 2018.
content_8	Ọkụ tanka bu mmanụ ruru puku iri atọ na atọ n'ime ya, gbaara ọkụ n'Ojo, Lagos Steeti.
content_8	Nke a mere ka ọtụtụ mmadụ na-agbaọsọ ndụ n'ebe ahụ.
content_8	Rasak Fadipe gwara ndị ntaakụkọ na "Ozugbo m nụrụ maka ọkụ a ka m kpọrọ ndị na-emenyụ ọkụ dị n'Ọjọ, ha gbatakwara ebe ọkụ a na-ere."
content_8	"Mana mgbe anyị ruru ebe a ka anyị hụrụ na ọ bụ mmanụ ụgbọala na-agba ọkụ. Ọ bụ mgbe ahụ m kpọkọtara ụlọọrụ ndị ọzọ na-emenyụ ọkụ ozugbo ozugbo."
content_8	Okwu mmanu ugbọala gbara n'uzọ ana-agbakarị
content_8	"Ndiuweojii na ndị agha mmiri nyere ndị Lagos State Emergency Management Agency (NEMA) enyemaka ịmenyụ ọkụ ahụ n'elekere atọ na nkeji iri atọ nke ehihe"
content_8	Olayinka Ajaba bụ onye nnọchịanya NEMA kwuru na nsogbu nke a sị n'oge ha jị aka na-amịpụta mmanụ ụgbọ ala .
content_8	Onye isi ndịuweojii n'Ijegun bụ SP Audu Ibrahim, gwara ndị ntaakụkọ na ha gbaara mbọ hụ na udo di mgbe ya bụ ọkwụ na-agba.
content_8	Ugbua, ndi obibi Ijegun Ibasa ekwuola na ha chọrọ ka gọọmentị Lagos steetị guzobe ulọ mmenyụ ọkwụ n'akụkụ ebe ahụ dika NAN sịrị kọọ.
content_9	Ozu onye agha Amerịka
content_9	E nịela ndị agha Amerịka nwụrụ na Niger
content_9	Ndị agha Amerịka si na ha na-eleba anya na ihe nkiri n'ewu ewu na intanet nke na-egosi ndị nwụrụ anwụ a sịrị na ha bụ ndi agha Amerịka ndị oyi egwu wakporo na afọ 2017 na mba Niger.
content_9	Ozi si na mpahara ndị agha Amerika na ahụ maka Afrịka a na-akpọ African command (USAFRICOM) siri: "Anyi na enyocha akara twitter bu ozi a, iji mara ma ọ bụ na ezi na onwere ihe nkiri so ya."
content_9	Ha kwukwara na ha agaghị ekwu ihe ọzọ banyere ihe a ma ọ bụrụ na ha emechaghi nyocha.
content_9	Na ọctoba 4, 2017, mmadụ iri na abuo ndị agha Amerịka na mmadụ iri atọ ndị agha Niger ka ndị oyi egwu wakporo na Tongo Tongo, bụ obodo di na ọdịda anyanwụ nke mba Niger.
content_9	Akụkọ na akọwa na ihe ruru mmadụ iri ise ndị oyi egwu ji ngwa agha dị ichiche, ọkacha ndị a na-akpọ machine gun na rocket-propelled grenade na asụsụ bekee bu ndi kpara arụ a.
content_9	Otu onye ndị nchọpụta dere na twitter na ndị oyi egwu a zipuru ihe nkiri a sikọrọ ozu ndị agha Amerịka na otu onye agha meruru ahụ.
content_9	Ndị agha a nọ na ọrụ ị nwete akụkọ maka ndị isi ndị otu otu egwu no na mpahara Niger ahu.
content_9	Ndị Amerịka nwere ihe ruru ndị agha nari asato na Niger, ụlọ nta akụkọ Hill, bụ ndị buru ozi a na mbụ, kwuru.
content_10	Thomas Dennerby
content_10	Thomas Dennerby di afọ iri ise na isi
content_10	Otu egwuregwu Super Falcons nke ala Naijiria enwela onye nkụzi ọhụrụ aha ya bụ Thomas Dennerby.
content_10	Onye isi otu egwuregwu bọọlụ na Naijiria bụ Amajụ Pinnick kwuru nke a n'elu Twita.
content_10	Super Falcons emeriela na asọmpi iko ụmụ nwanyị Afrika ugboro asaa
content_10	Ozigbo ụfọdụ ndị hụrụ egwuregwu bọọlụ n' anya nụrụ nke a ha bidoro na-ekele Pinnick n'elu Twita.
content_10	Dennerby bụ onye egwuregwu bọọlụ otu Hammarby na Sparvagens na oge gara aga.
content_10	O sokwa na otu ndi egwuregwu bọọlụ ụmụ okorobia dị afọ iri abụọ na otu nke Sweden.
content_10	Dennerby rụkwara ọrụ ndị uwe ojii. Bụrụkwa onye nkụzi nke otu Allsvenskan na Hammarby na afọ 2001.
content_11	Ndị mmadụ akatọọla akụkọ na-apụta maka ụmụ enwe abụọ a rụpụtara n'ụlọ sayensi n'ihi na ha-sị na ọ ga-adị mfe ị rụpụta mmadụ etu aha.
content_12	Oteela ndị agha Naịjirịa ji arụ ọrụ nzọputa na North east
content_12	Okwu a pụtara mgbe ndi Amnesty International  kwuru na ndi agha ugbọ elu ala Nigeria jiri ụgbọ elu nke government wee nyere ndi na-egbu mmadụ bụ fulani herdsmen aka ka ha wakpo ndị obodo.
content_12	Ha kwuru na akụkọ ahụ bụ asi.
content_12	Ndi agha siri na ọ bụ ihe mwute na ndi amnesty kwuru na ha napụrụ ndi numan na obodo ndị gbara ha gburu gburu  ikike diri mmadụ
content_12	Onye ihe gbasara ndi agha na ọha na eze di na aka, bu Air Vice Marshal Adetokunbo Adesanya  kwuru na ndi agha bụ ndi azụrụ nke ọma, na ha anaghi anapụ onye ọbụla ikike diri ya.
content_12	Odoro anya na onweghị mgbe ndi agha jiri kwado otu ndi Ọchụ ehị na ọgụ ahụ were kọwaa ebubo ndi amnesty dika nke na erijughi afọ.
content_12	Adesanya kọwara na ubọchi nke anọ december na afọ 2017, a kpọrọ ndị agha ugbọ elu ka ha gbata ọsọ enyemaka maka ọgu na ada na obodo Numan na Adamawa state, mgbe ha rutere ha hụrụ ọtụtụ ndi mmadụ na emebisi ihe, na agba ụlọ ọkụ.
content_12	Ọ gwara ọhaneze na onweghi mgbe ndi agha jiri gbaa ụlọ ọkụ, gbuo mmadụ, ma ọbụ kwado ndi na achụ ehị ka ha daa iwu obodo.
content_13	Donald Trump
content_13	Gọọmenti mba US mechiri n'izu gara ga maka na ndị sineti akwadoghi bọjetị ha
content_13	Onyeisiala mba Amerịka bụ Donald Trump emela mgbasa ozi nke mbụ gbasara etu ọchịchị Amerịka si aga kamgbe o were ọchịchị n'afọ 2017.
content_13	Trump site na mgbasa ozi ahụ o mere kwuru na ya na-enye ndị otu pati Demokrat ohere ka ha rụkọ ọrụ.
content_13	Trump kwukwara na ya chọrọ ka ụlọmkpọrọ a na-akpọ Guantanamo Bay ghere oghe na-eweghachi iwu onye buburu onyeisiala Amerịka bụ Obama nyere ka emechie ya.
content_13	Akụnaụba mba Amerịka na-arị elu mana ndị mmadụ anabataghị onyeisiala ha bụ Trump.
content_14	Ndị so mee ihe nkiri "Black Panther" goziri omenala Afrịka mgbe ha gara mmeme mbido ya bụ ihe nkiri nke ụlọọrụ Marvel mepụtara.
content_14	Ha niile kere ekike mba Afrịka di icheiche maka na ha kwuru sị na ọ dị mkpa igosi Afrịka nke ọma.
content_14	Chadwick Boseman bụ onye jere ozi dịka T'Challa, Eze mba Wakanda, bụ onye e ji maka ya mee ihe nkiri "Black Panther", duuru ndị ọzọ nọ n'ihe nkiri a gaa ebe emere mmeme a na Los Angeles.
content_14	Ndị dịka Lupita Nyong'o, David Oyelowo, Daniel Kaluuya, Michael B Jordan, Danai Gurira na Angela Bassett kere ekike ndị Afrịka.
content_14	N'akwụkwọ eji gwa ndị mmadụ maka mmeme a, e dere sị ha jikere ka "ndị eze Afrịka".
content_14	David Oyelowo bụ nwa afọ Naịjirịa na Nwunye bụ Jessica so bịa emume a
content_14	Janeshia Adams-Ginyard nọchitere anya Danai Gurari dịka Okoye Dora Milaje na ihe nkiri a
content_14	Lupita Nyong'o bụ onye Kenya nweterela ihe nrite ndị na-eme ihe nkiri a na-akpọ Oscar
content_14	Chadwick Boseman bụ onye mere ka T'Challa n'ihe nkiri a
content_14	Danai Gurira bụ nwa afọ Zimbabwe mere ka Okoye Dora Milaje n'ime ihe nkiri a
content_14	Ọ ga-adị mma ka ndị ome ihe nkiri ndị ọzọ na Hollywood bido ije omume ha a?
content_15	Ndị akwụna nọ na Benin
content_15	Izupu ụmụnwaanyị n'ala Naijirịa na-eweta nwute nye ndị gọọmentị Naijirịa
content_15	Ndị ụweojii nọ na Spain  anwụchiela mmadụ iri na otu ndị asi na-atụ mgbere akwụna.
content_15	Akụkọ kwukwara na ha ji ụfọdụ ụmụ nwaanyị Naijirịa ezupuru n'obodo akpa ego.
content_15	Anwụchiri ha na obodo akpọrọ Zaragoza ebe ndị uwe ojii zọpụtara umu nwaanyi iri na isii emere ohu mmetọ ahụ.
content_15	E ji ọtụmọkpọ yi ha egwu n'ekwenti.
content_15	A manyere ha iwu ikwụ ụgwọ akpakọtara ejị si na Naijirịa zupu ha.
content_15	Aghọriri ụmụnwaanyi ndịa n'ikwete na ha ga-ebi ndụ kacha nma na yuropụ
content_15	E kwuru na ndị otu a nwere njikọ na Italy,Germany nakwa Denmark.
content_16	Onyeisi ala US bụ Donald Trump kwuola na ya nwere 'nnukwu mkwayere ugu nye ndị mba Afrịka
content_16	N' akwụkwọ ozi, ngalaba 'US Department' tinyere na websait ha, ha kwuru sị:  " Yunaited Steeti  na-enwe obi mwute n' iyi ọrụ nke onye ndu ndị na- ama gọọmenti Kenya aka n'ihu bụ Raila Odinga duru onwe ya ka ọnwa Jenuwari gbara ịrị atọ.
content_16	"Anyi na-ajụ agwa ọbụla nke megidere Iwu ala Kenya.
content_16	"A họpụtara Uhuru Kenyatta dịka onyeisi ala Kenya ka ọnwa Ọctoba afọ 2017 dị iri abụọ na ntuliaka nke ụlọikpe kachasị elu na Kenya kwadoro.
content_16	"Onye ọbụla nwere mkpesa ọbụla  kwesiri isoro usoro iwu ala debere."
content_16	US katọkwara otu gọọmentị Kenya siri mechie ụlọ ntaakụkọ na Kenya si, na ohere onye kwue ka ọ dị ya dị mkpa na ọchịchị onyekwueuche ya, ma rịọ ka ndị ndu na ndị a na-achị na Kenya bido mkparịta ụka maka ịkpa udo na  ịdịnaotu.
content_16	N' otu aka ahụ, otu EU kwuru na iyi ọrụ Raila Odinga duru onwe ya megidere iwu ma katọkwa mmechi gọọment Uhuru Kenyatta mechiri ụlọ ntaakụkọ atọ.
content_16	Cheta na Gọọmenti etiti mechiburu ụlọọrụ ngosi TV atọ maka na ha  gbasara ozi gosịrị Raila Odinga ebe ọ na-edu onwe ya iyi ọrụ ma kpọkwa onwe ya onyeisiala mba Kenya, ebe ulọikpe Kenya akwụsịrị mmechi ahụ ụbọchị Wenesde.
content_17	Onye na-arịa kansa
content_17	kansa akpamamịr na-aka egosi oge ụmụnwọke ruru afọ iri anọ
content_17	Ọnụọgụgụ ụmụnwoke na-anwụ site n'ọrịa kansa akpamamịrị akarịala ọnụogụgụ ụmụnwaanyị na-anwụ site n'ọrịa kansa ara dịka nchọpụta siri kwuo na mba UK.
content_17	Ụmụnwoke na-aka nka pụtakwara na ọtụtụ ka na-enweta mana anwụ site n'ọrịa ahụ.
content_17	Ndị nyocha gbasara ọrịa kansa nọ na mba UK kwuru na nchọpụta na ọgwugwọ a na-eme maka kansa ara na-amịta mkpụrụ ebe itinye ego gbasara kansa akpamamịrị umụnwoke ga-enyekwa aka.
content_17	Nchọpụta ọnụọgụgụ pụtara site n'afọ 2015 gosiri na mmadụ 11,819 nwụrụ site na ọrịa kansa akpamamịrị ebe mmadụ 11,442 nwụrụ site na ọrịa kansa ara.
content_17	Kansa akpamamịrị kachasị n'ụmụnwoke nọ na UK
content_17	Ndị ọrụahụike ekwuola na nchọpụta n'oge kachasị mkpa iji gwọ akpụ kansa.
content_17	BBC Igbo gbara Dọkịnta akpọrọ Remi Ajekigbe ajụjụ ọnụ,o kwuru na ọrịa kansa ara ka egbu karịa ọrịa kansa akapamamịrị na Naijirịa.
content_17	O kwukwara na ebe nsogbu na dịkari bụ na ụmụnwoke anaghị bia nyocha ahụ n'oge.Ha na bia mgbe ihe ọ ka njọ.
content_17	"A na-agagharị na-akuziri ndị mmadụ n'ulọ akwukwọ,chọọchị,ulọakụ na ebe ndị ọzọ maka ọria Kansa nakwa ka esi egbochi ya".
content_17	Emume ndị a ka a ga-eji nabata ụbọchị nrụbama ibuso agha ọrịa kansa bụ Februwarị anọ.
content_18	Tinubu ebe ọ nọ na ọgbakọ ndị otu ya bụ APC na ntuliaka nke afọ 2015
content_18	'Edemede ahụ bụ nke aghụghọ'
content_18	Onyeisi otu nọ n'ọkwa ọchịchị nke a na-akpọ, 'APC' bụ Bola Ahmed Tinubu  ekwupụtala okwu maka ihe edemede Obasanjo degara Buhari.
content_18	Ọ sị na Obasanjo na-egwu 'egwuregwu ndọrọndọrọ' n'edemede ahụ.
content_18	Ọ sị na ebe ha abụọ bụ ndịchịrị n'okpuru ndị agha, Obasanjo kwesiri ịkpọ ya n'azụ dọọ ya aka na ntị kama ị gwa ya n'ihu ọha.
content_18	O ruola izuụka abụọ Obasanjo degara Buhari edemede ahụ na-asị ya ritue n'ọkwa,ghara ịzọ  ọchịchị na afọ 2019.
content_18	Ọ sị na ọbụrụ n'obi dị Obsanjọ ocha, o kwesiri ịkpọ onyeisiala Buhari n'akụkụ gbaa ya izu.
content_18	O kwuru nke a ebe ndị ntaakụkọ gbara ya ajụjụ ọnụ na Owere (Owerri) ka ọ na-akwado ịga mmemme nkwanye ugwu Alex Ekwụeme.
content_19	Femi Falana
content_19	Femi Falana
content_19	Onye na-ahụ maka mgbasa ozi onyeisi ala Naijiria  bụ Garba Shehu ekwuola na ọ bụ ihe ọjọọ ịkpọ Muhammadu Buhari onye 'ogbuọchụ' maka ọtụtụ mmadụ e gburu na Benue steeti.
content_19	Shehu kwuru na ndị Naijiria kwesiri ikwanyere onyeisi ala ugwu maka na Buhari bụ onye na-eche ndu ha niile.
content_19	Mana nwere ndị kwe ma ndị ekweghị na mkparịtaụka BBC na-aka ndị okaiwu dị icheche nwere gbasara okwu ahụ.
content_19	Femi Falana bụ onye okaiwu gwara BBC Igbo n'elu ekwentị na Buhari bụ onye megburu onwe ya.
content_19	"Aka o ji achị Naijiria esighị ike chacha. Ihe a butere n'oge o kwesịrị ibilite ịhụ maka nkwụsị ogbugbu mmadụ na Benue, onweghị ihe o mere."
content_19	"Ọ dị zị ka Buhari amaghị ihe na-eme n'obodo anyị. Ọ maghị na ihe emebiala. Ke kọ sị bụ na ndị a na-egbu mmadụ na Benue, mana onweghị onye ọbula ndị a jidere?"
content_19	Mgbe BBC jụrụ Falana ma o chere na dịka ụfọdụ ndị mmadụ na-ekwu na onyeisi ala asọchitere  ndị na-achị ehi nke butere nsogbu ahụ jiri aga n'ihu.
content_19	Falana kwuru na "Ebubo nke a enweghị isi! Chete n'oge ọchịchị onyeisi ala oge gara aga bụ Goodluck Jonathan, n' etiti afọ 2012 na 2016, e gburu mmadụ karịrị puku abụọ. N'oge Obasanjọ, e gburu mmadụ karịrị puku ịrị abụọ n'ime ọgụ dị ichiche."
content_19	Falana kwukwara na "Ihe a na-eme n'ala Naijirịa bụ nsogbu obodo dara ada. Ọ bụghị maka ọchịchị Buhari."
content_19	Mana onye okaiwu bụ Lanre Lasisi  ekwetaghị n'okwu Falana kwuru.
content_19	N'okwu ọnụ ya, "Ke ka o si bụrụ na oge ọbụla ndị na-achị ehi gburu mmadu, onweghi onye a na-ejidere? Mana ugbua mgbe ha gburu ndị Fulani na Gboko, ndị uweojii e jidela ndị e chere na ha mere ihe ọjọọ nke a?"
content_19	Maka nkatọ a na-akatọ Buhari, Lasisi  gwara BBC na ndị Naijiria enwerela Buhari ndidi ebe ọ dị ukwu, na nsogbu dị ekwezịghị ha edi.
content_19	N'okwu ya, onye ọkaiwu ọzọ bụ Chukwuemeka Eze rịọrọ ndị Naijiria ka ha nwere Buhari ndidi.
content_19	Eze kwuru na "Ọ dịzị n'aka ndị uwe oji na ndị agha ị kwụsị ihe ọjọọ gbasara ogbugbu mmadụ na eleghị anya ma ọbụ onye Fulani ma ọ bụ onye agbụrụ ndị ọzọ."
content_20	Ndị agaha Boko Haram
content_20	Lafia Dole bụ aha agha ebidoro ibuso Boko Haram kamgbe afọ 2015.
content_20	Onye bụ nwunye dibia na-ahụ maka ahụike onyeisi otu Boko Haram bụ Rabi Abu-Yasir chiliri ndị agha Naịjirịa aka elu ụbọchị Satodee abalị atọ nke ọnwa Febuwarị dịka ha naebu agha a na-akpọ Lafia Dole.
content_20	Onye nchịkwa agha Lafia Dole bụ Major General Rogers Nicholas kwupụtara nke a oge o nyefere ụmụnwaanyị na ụmụaka dị mmadụ iri asatọ na abụọ ha gbapụtara n'aka ndị Boko Haram ma nyefee ha n'aka ndị ọrụ nchekwa na Borno steti.
content_20	Rabi gwara ndị ntaakụkọ na di ya bụ dibia na-elebanye anya n'ahụike onyeisi Boko Haram bụ Abubakar Shekau.
content_20	O kwuru na a gbapụtara ya ụbọchị Fraide dịka ndị agha Naịjirịa chụpụrụ ndị Boko Haram nọ nime ọhịa Sambisa.
content_20	Dịka ọ na-ekwupụta ka ya na ihe si gaa, Rabi kwuru na ọ masịrị ya etu esi na eledo ya anya maka ọkwa ọ nọ dịka nwunye dibia Shekau.
content_20	N'okwu ya, "Dị m, abu-Yasirbụ dibia Shekau, ọ na-eledokwa ndị ọzọ ahụ na-adịghị ma na-emekwa iwe ahụ."
content_20	Etu esi eme m Rabi dịka nwunye dibia Shekau
content_20	"Ụdị nri m na-eri dị iche n'ihe a na-enye ụmụnwaanyị na ụmụaka ndị ọzọ nọ n'ogige ahụ."
content_20	Anyị tara ahụhụ n'aka ha, ha dọkwara anyị aka na ntị na ndị agha Naịjirịa ga-egbu onye ọbụla nyefere onwe ya n'aka ha."
content_20	Ana chosi Shekau ike na Naịjirịa ugbua.
content_20	"Ha gwara anyị oge ọbụla ka anyị nọnyere ha ma rube isi nye ndị otu ha, mana ndị agha Naịjirịa na-eledo anyị anya na-abụghị ihe ndị Boko Haram gwara nyị."
content_20	Rabi toro ndị agha Naịjirịa maka mgbapụta agbapụtara ha ebe ọ kpọkuru ndị a tọrọatọ bụ ndịka nọ nime ọhịa ka ha pụta bịa nyefee onwe ha n'aka ndị agha.
content_20	Nichola bụ onye nchịkọta agha Lafia Dole kọwara na Rabi sọ na mmadụ iri asatọ na anọ ndị agha gbapụtara.
content_20	O kwuru na mmadụ asatọ nime mmadụ iri asatọ na anọ ahụ agbapụtara na-anata ọgwụgwọ n'ụlọọgwụ ndị agha elu Naịjirịa.
content_20	Onye nchịkota ahụ kwuru na ndị ahụ a tọrọ na-agabiga ntaramahụhụ di egwu n'aka ndị Boko Haram.
content_20	Nicholas mere ka a mata na a gbapụtara ndị ahụ site n'aka ndị Boko Haram,chụpụb ha ma nọchie isioche Shekau dị n'ọhịa Sambisa.
content_21	Rochas Okorocha wepụtara ụlọọrụ na ahụ maka aṅụri nke nwanne ya nwaanyị bụ onye ndu.
content_21	Gọvanọ Imo Steeti bụ Rochas Okorocha eweliela iwu ahụ o tinyere maka ndị ọrụ bekee ịbia ọrụ abalị atọ n'izuụka.
content_21	Okorocha kwuru nke a mgbe ya na ndị ntaakụkọ zukọrọ ka ọ na-akwado ime mmemme o ji echeta na ụmụ akwụkwọ n'Imo steeti anọọla afọ asaa ma akwụghị ụgwọ akwụkwọ.
content_21	Rochas machiri ịkwụ ụgwọ akwụkwọ n'Imo steetị mgbe ọ banyere n'ọchịchị.
content_21	Ọsị na ndị ọrụ ga-amalite ịga ọrụ ụbọchị ise n'ime otu izu site n'ụbọchị mbụ n'ọnwa Machị maka na ọtanisi nke jibu obodo Naịjirịa ebeela.
content_22	Ibrahim Idris
content_22	Ọtụtụ mmadu na-ebo Ibrahim Idris na ndi uwe ojii na ha enweghị ike ị kwusị ọgbaghara na Naijiria
content_22	Ha sị na Idris enweghị ike ibelata ogbugbu ndị mmadụ na mpụ ndị ọzọ na-ari elu na Naịjirịa ugbua.
content_22	Ha kwukwara ka onyeisi ala tinye onye uwe ojii ọzọ ga-arụ ọrụ dịka o kwesịrị.
content_22	Mkpebi a ndị omeiwu mere sotere oku Nuhu Damburam bụ onye otu APC na-anọchite Kano, kpọrọ maka mkpa ọ dị  ilebanya na mkpamkpa  ndị agboro ndọrọndọrọ na-akpazi na Kano steeti.
content_22	O boro ebubo na ndị uweojii na ndị ọrụ nchekwa anaghị eme ihe ọbụla doro anya maka ọgbaghara jupụtara na'Naijiria ya.
content_22	Cheta na izu ole na ole gara aga, Sineeti kpọrọ Ibrahim Idris  oku ka ọ bia kọwara ha ihe mere ọ nwụchibeghị ndị na-achị ahụ wakporo Steeti Benue ma gbuo mmadụ iri asaa na atọ.
content_23	Ụlọụka St Philip Catholic Church Ozobulu
content_23	Ndị ji egbe gara ụka na St Philip Catholic Church, Ozobulu gbagbu mmadụ iri na atọ biara ụka n' ọnwa Ọgọstụ afọ 2017
content_23	Chukwujekwu Eze kwuru n'ụlọikpe ukwu dị na Nnewi, Anambara Steeti na a kpọrọ ya n'ọrụ imemila otu nwoke bụ Aloysius Ikegwuonwu nke ama ama dịka, 'Bishọp' mana ya ekweghị n'ihi na ya achọghị inweta ego site n'ịkwafu ọbara.
content_23	Ndị ji egbe gbagburu mmadụ iri na atọ ndị biara ụka na, St Philip Catholic Church, Ozobulu n'ọnwa Ọgọstụ afọ 2017.
content_23	"Anyị chọrọ udo na ikpe zuru oke"
content_23	Chukwujekwu Eze kwuru sị: "O nwere otu nwa nwoke aha ya bụ Okpanda onye gwara m na ha chọrọ ịga be 'Bishop' n'Ozubulu ga rụọ ọrụ.
content_23	"A jụrụ m ya ụdị ọrọ ọ bụ, ya agwa m na Bishop ji ndị mmadụ ụgwọ na Saụt-Afrịka, na ha chọrọ ịga be ya gbagbuo ihe niile dị ndụ.
content_23	"A jụrụ m ya onye zigara ha, ya asị na ọ bụ Obrocho. Mgbe m kwulitere ya, Okpanda, kwuru na ọ ga-enyere m aka ma ọ bụrụ na m soro gaa ọrụ n'ụlọ Bishọp. Agwara m ya na achọghị m ịkwọ aka ọbara."
content_23	Eze gara n'ihu kwuo na ọ bụ mgbe ọ gara ịza oku Okpanda kpọrọ ya n'ụlọ ya ụbọchị so ụbọchị ahụ ka ọ hụrụ Dobby (Onyemaechi Mbanefo), otu na ndị eboro ebubo na ha kpara mkpamkpa ahụ, ha abụọ ndị gbara mbọ rịọ ya ka o soro gaa ije ahụ mana o kweghị.
content_23	Ndị e boro ebubo na ọ bụ ha kpara nkata ghọrọ ngịga n'okwu mkpamkpa ahụ mere bụ: Onyebuchi Mbanefo, 46, Chukwudi Ugwu, 30 na Great Chinedu Akpunonu, 44.
content_23	E jidebeghị ndị ọzọ e kwuru na ha soro mee mpụ a.
content_23	Akụkọ ndị ga-amasị gị:
content_23	Aruziwela ahịa Timbershade gbara ọkụ
content_23	Uru ọmụgwọ bara n'omenala Igbo
content_23	Egbuola ndịagha Naịjirịa abụọ na Plateau
content_24	Jose Mourinho
content_24	Achụpụla Jose Mourinho bụ onye nchịkọta Manchester United n'ọgbọ egwuregwu ihe ruru ugboro asaa kemgbe o ji bịa ọrụ na England
content_24	Onye nchịkọta otu Manchester United bụ Jose Mourinho ekwuola na o kwesịrị inweta ihe nrite maka na akparamagwa ya agbanweela.
content_24	Okwuru sị na o sitere n'ịbụ onye a na-amakarị ikpe ma chụpụ n'akụkụ ọgbọ egwuregwu, bụrụzịa onye a na-anaghị achụpụ (ikpeazụ achụpụrụ ya bụ Septemba 23 nke 2017).
content_24	Mourinho kwuru sị na ọbụzị otu n'ime ndị nchịkọta na-akpa agwa ọfụma n'ime Premier League.
content_24	"E kpebiela m na m ga-agba mbọ inweta ihe nrite a na-enye onye nchịkọta kacha kpaa agwa ọfụma n'ọgbọ egwuregwu,
content_24	"A naghị m egwu egwu - akwadoro m onwe m, obi dị m ụtọ nke ukwuu. Atọhapụchabeghi m onwe m n'iwe oke iwe, ịchịkwa onwe m, n'ime otu egwuregwu. Ezuchaghị m oke.
content_24	"Enwere ihe nrite buru ibu - onye kacha mee ọfụma n'izu, onye nchịkọta nke ọnwa, nke a na nke ọzọ - ha were otu nye onye kacha kpaa agwa ọfụma n'ọgbọ egwuregwu.
content_24	Ha mekwaa ka ọ bụrụ refrii nke anọ ga-ebinyeaka. Obi kara m na aga m emeri."
content_25	ụgbọelu Russia
content_25	Udiri ụgbọelu dara
content_25	Ozị na-eru BBC nti ugbua na-ekwu na ụgbọelụ ndị Russia e jị ebu ndị njem adaruola ala ihe dị ka kilomita iri asatọ ọ hapụchara Moscow.
content_25	Ụgbọelu a bụ nke ndị Saratov anụ bụ An - 148 safuru n'ikuku ka ọ nọ n'ụzọ obodo a na-akpọ Orsk.
content_25	Akọkụ ndị Interfax kwụrụ n'ụgbọelụ a kuririakuri n'obodo Argunovo nke bụ na onweghị onye a na-atuanya ịpụta na ya.
content_25	Mmadụ isii ndị na-elekọta ya bụ ụgbọelụ anya so n'ime ya.
content_25	Anyi ka ga ewetara ụnụ ozi maka ihe ma anyi nweta ya.
content_26	Neymar siri otu bọọlụ Barcelona gawa PSG
content_26	Neymar siri otu bọọlụ Barcelona gawa PSG
content_26	Dịka a na-akwado igba asọmpi Eufa Champions nke agba iri na isii n'ime izuka a, ebe ndị Real Madrid ga-ezute ndị Paris Saint-Germain.
content_26	Onye na-agbara Madrid bọọlụ bụ Dani Carvajal kwuru na onweghi "ọgwụ" nwereike igbochi Neymar, dịka ọ na-atụ anya ka Neymar laa ezụmike n'otu ụbọchị.
content_26	Neymar dịka ihe iyi egwu nye ndị Madrid dịka ha na-aga izuta ndị PSG n'asọmpi ụkwụ nke mbụ.
content_26	Carvajal, onye na-agaghị agba bọọlụ nke mbụ a si; "Mgbe gị na Neymar na-amaka bọọlụ, o nweghi ụdị ọgwụ ọbụla pụrụ igbochi ya emela nke ọma."
content_26	Ọ sikwa ka ndị Madrid "Nwe olileanya ka ọ [Neymar] ghara ị nọ n'ụbọchị ọma ya"
content_26	O kwuru na amabeghi onye ga-eme nke ọma n'asọmpi ahụ ga-adị n'etiti ndị otu abụọ ndị a.
content_27	Maiduguri dịna Naịjirịa bụ ebe agha kacha adaụda
content_27	Maiduguri dịna Naịjirịa bụ ebe agha a kacha adaụda
content_27	Onyeisiala Nịajirịa bụ Mohammadu Buhari ekwuola oge niile na emerịela ndị otu Boko Haram mana nyocha BBC mere n'egosi ihe dị iche
content_27	Nyocha ndị BBC Monitoring gosiri na otu ahụ egbuola ndị mmadụ karịrị narị itoolu n'afọ 2017 karịa ndị ha gburu n'afọ 2016.
content_27	Ha mere nwakpo n'esepughi aka n'ime afọ nke megidere ihe Buhari kwuru na asụpụla ha.
content_27	Anyị achịkọtala ọnụọgụgụ ndịa n'ime mapụ nke na-egosi ụdị nwakpo Boko Haram na-eme, ebe ndị ha wakporo na ọnwa nke kachasị njọ
content_27	Kedu ndị bụ Boko Haram?
content_27	Boko Haram malitere ibuso Gọọmenti Naịjirịa agha n'afọ 2009 n'ebum n'obi ihiwe Islamic Caliphate na mpaghara ọdịda anyanwụ Afịrịka.
content_27	Olekwasịrị anya na mpaghara ọwụwaanynwụ-ugwu nke Naịjirịa ebe ọgbaghara a gburula mmadụ puku narị abụọ, chụpụkwa ndị ruru nde abụọ n'ụlọ ha
content_27	Maiduguri dịna Naịjirịa bụ ebe agha a kacha adaụda
content_27	Boko Haram nke onyeisi ya bụ Abubakar Shekau kpọrọisi ala nye otu Islamic State (IS) na Maachị 2015
content_27	Boko Haram kewara n'ime otu dị icheiche n'ọgọsụtụ 2016 mgbe IS kwuru na ewepụla Shekau dịka onyeisi
content_27	Otu ejiri gbakọọ ọnụọgụgụ
content_27	Onye ntaakụkọ lekwasịrị anya na Naịjirịa bụ Andrew Walker gwara ndị BBC Monitoring na ọdịghị mfe ịgbakọ wakpo niile ha nwere maka ụdị ntaakụkọ ọdịnaala nke Naịjirịa
content_27	BBC Monitoring nyochara akụkọ ndị ntaakụkọ ọdịnaala na nke ndị mba ndị ọzọ wepụtara maka nwakpo emere n'afọ 2016 na 2017 nke nyere nkọwa ụdị na ebe ndị Boko Haram wakporo
content_27	Ọnụọgụgụnwakpo na-arị elu n'ọtu ebe
content_27	Akụkọ kwuru na Boko Haram mere nwakpo dị otu narị na iri ise n'afọ 2017, nke karịrị ndị ha meburu n'afọ ndị gara-aga dị otu narị na iri abụọ na asaa
content_27	Ebe ha mere nwakpo karịsịa n'ọnwa Jenụwarị, nke megidere ihe onyeisiala Buhari kwuru na ha nwụọla
content_27	Mapụ Nwakpo
content_27	Ndị otu a na-awakpo otu ebe kamgbe afọ abụọ gara-aga.
content_27	Naịjirịa bụ ebe akacha wakpo n'afọ 2016 na 2017 dịka Borno Steeti bụ ebe nwakpo a bidoro. Mba Nijee nwetara nwakpo kachasị obere
content_27	Ha wakporo mba ndị ọzọ dịka kameruun, Chadị na Nijee n'afọ 2017
content_27	Mapụ Nwakpo
content_27	Mapụ nwakpo
content_27	Usoro nwakpo
content_27	Akụkọ kwuru na Boko Haram jịrị ngwaagha mee nwakpo iri itoolu, ebe ha jịrị ogbunigwe mgbagbuonwe wakpo ugboro iri ise na itoolu n'afọ 2017
content_27	Ebe nwakpo ha na mpaghara Kameruun na Chadị karịrị na ndị ha jiri nwaagha mee n'afọ 2016.
content_27	Mapụ nwakpo
content_27	Mapụ nwakpo
content_27	N'ime ozi a, Naịjirịa nwetara nwakpo ejiri ogbunigwe mee dị iri na itoolu n'afọ 2016  na nke dị iri atọ na asatọ n'afọ 2017, ebe Kameruun nwetara ihe yiwere ya n'ọnụ ọgụgụ
content_27	ogbunigwe mbagbu onwe karịrị na mpaghara Maiduguri nke Naịjirịa.
content_27	Ọnụ ọgụgụ ndị egburu na-arị elu
content_27	Ndị Boko Haram gburu ihe karịrị mmadụ narị itoolu na iri isii na asaa n'afọ 2017, nke karịrị mmadụ narị itoolu na iri n'afọ 2016.
content_27	Ebe akacha gbue ndị mmadụ na Maiduguri n'afọ 2017 dịka ndị mmadụ agbala ọsọ ndụ
content_27	Ebe ndị ọzọ egburu ndị mmadụ bụ n'ime obodo Magumeri, Konduga, Damaturu na Mubi
content_27	Ọtụtụ ndị mmadụ Boko Haram gburu n'afọ 2016 na 2017 bụ ndị bi n'ime obodo n'akwa ndị agha
content_27	Ndị Boko Haram na-aga n'ịhụ n'ịwakpo ụlọ ndị alakụba n'akwa ndị gbara ọsọ ihe ize ndụ (IDPs)
content_27	Mapụ nwakpo
content_27	Ihe jịkọtara Boko Haram na IS
content_27	A matabeghị ihe jịkọtara Boko Haram na IS
content_27	Nanị nwakpo iri na atọ n'ime nwakpo dị otu narị iri ise na otu bụ ihe ndị IS kwetara n'ọbụ ha mere
content_27	Nke a nwere ike ị bụ maka agha ndị agha Sirịa na Ịraakị busoro ndị IS nke mere ha jiri gbafuo n'ebe ha kpọrọ ụlọ ha n'afọ 2017.
content_27	Dịka otu ndị Boko Haram siri akpa agwa mere na IS enweghị ike ịkọrọ n'ọbụ mere ụfọdị nwakpo ha na-eme.
content_27	Gịnị mere Boko Haram jiri esionwu?
content_27	N'ime afọ anọ, ndị mmadụ akatọọla ndị isiagha naịjirịa maka akwadoghi ndị agha nkeoma ibuso ndị Boko Haram agha
content_27	Nke a nwere ike igbanwe n'afọ 2018 dịka ndị mba Amerịka ekwetala iresi ndị Naịjirịa Ngwaagha
content_27	Tupu oge ahụ eruo, otu a ka na-akpa ike na-iyi ndụ egwu dịka Tomi Oladipo onye ntaakụkọ BBC Afịrịka kwuru.
content_27	Ndị agha Naịjirịa na-ahụsi anya n'ibuso ndị Boko Haram agha
content_27	"Agbanyeghị okwu ndị Gọọmenti Naịjirịa n'ekwu na ha emeriela Boko Haram, ndị otu a ka na-awakpo na eyi ndụ ndị Naịjirịa bi na mpaghara ọwụwanynwụ ugwu n'akwa mpaghara Chadị" dịka o kwuru
content_27	Oladipo kwuru na Boko Haram na-ezoezo nke mere o jiri dị ike n'ibu agha rute ugbua
content_27	"N'ime ọtụtụ afọ ike ndịa nwere ịbata n'ime obodo soro ndị mmadụ biri n'akwa izo onwe ha n'ime obodo bụ ihe nyere ha aka n'ịkpa ike dị egwu" Oladipo kwuru.
content_28	Boko Haram egbuola ihe karịrị mmadụ puku iri abụọ ebe ha chụpụrụ mmadụ ruru nde na mpaghara Naịjirịa, Chadị kamgbe ha malitere n'afọ 2009.
content_28	Boko Haram egbuola ihe karịrị mmadụ puku iri abụọ ebe ha chụpụrụ mmadụ ruru nde na mpaghara Naịjirịa, Chadị kamgbe ha malitere n'afọ 2009.
content_28	Ụlọikpe ukwu nke Naịjira amalitela ikpe ndị Boko Haram ruru otu puku akpọchiri ọtụtụ afọ ikpe nke abụọ n'ụbọchị taa n'ọdọ ndị agha dịna Kaịnji, ebe a na-atụ anya na ha ga-awụcha nụlọikpe ọdịnala.
content_28	Ndị ụlọikpe kwuru na a ga-ama ndị a ikpe n'ihu ọha dịka ndị otu na-ahụ maka ugwu ruru mmadụ n'akwa Amnesty International katọrọ ikpe nke mbụ.
content_28	Ikpe nke a bụ nke kachasị n'ikpe a na-ama ndị na-eyị ndụ ekwu n'ala Naịjirịa.
content_28	Ihe karịrị ndị ọkaịkpe anọ ga-ekpe ndị a ikpe n'ụlọ mkpọrọ ndị agha.
content_28	Ihu foto ndị Boko Haram a na-achọ achọ
content_28	A kwụsịrị ikpe n'ịme ọnwa anọ gara-aga, iji nye ohere ka ndị nchekwa mee nyocha gbasara ndị Boko Haram. dịka Mịnịstịrị na-ahụ maka ikpe ziriezi kwuru.
content_28	N'ọnwa ọktoba 2017 bụ mgbe ikpe a malitere, amara mmadụ iri anọ na ise ikpe ị ga mkpọrọ afọ atọ rue afọ iri atọ na otu, ebe atọhapụrụ ihe karịrị mmadụ narị anọ maka nweghi ihe aka ebe megidere ha.
content_28	A na-atụ anya ị ma kwa ọtụtụ ndị otu a ndịọzọ ikpe n'ọge n'abịa abịa. n
content_28	Cheta na ndị Boko Haram egbuola ihe karịrị mmadụ puku iri abụọ ebe ha chụpụrụ mmadụ ruru nde na mpaghara Naịjirịa, Chadị kamgbe ha malitere n'afọ 2009.
content_28	Ndị Boko Haram a nwụchiri n'afọ 2009
content_29	Boko Haram egbuola ihe karịrị mmadụ puku iri abụọ ebe ha chụpụrụ mmadụ ruru nde na mpaghara Naịjirịa, Chadị kamgbe ha malitere n'afọ 2009.
content_29	Boko Haram egbuola ihe karịrị mmadụ puku iri abụọ ebe ha chụpụrụ mmadụ ruru nde na mpaghara Naịjirịa, Chadị kamgbe ha malitere n'afọ 2009.
content_29	Ụlọikpe ukwu nke Naịjira amalitela ikpe ndị Boko Haram ruru otu puku akpọchiri ọtụtụ afọ ikpe nke abụọ n'ụbọchị taa n'ọdọ ndị agha dịna Kaịnji, ebe a na-atụ anya na ha ga-awụcha nụlọikpe ọdịnala.
content_29	Ndị ụlọikpe kwuru na a ga-ama ndị a ikpe n'ihu ọha dịka ndị otu na-ahụ maka ugwu ruru mmadụ n'akwa Amnesty International katọrọ ikpe nke mbụ.
content_29	Ikpe nke a bụ nke kachasị n'ikpe a na-ama ndị na-eyị ndụ ekwu n'ala Naịjirịa.
content_29	Ihe karịrị ndị ọkaịkpe anọ ga-ekpe ndị a ikpe n'ụlọ mkpọrọ ndị agha.
content_29	Ihu foto ndị Boko Haram a na-achọ achọ
content_29	A kwụsịrị ikpe n'ịme ọnwa anọ gara-aga, iji nye ohere ka ndị nchekwa mee nyocha gbasara ndị Boko Haram. dịka Mịnịstịrị na-ahụ maka ikpe ziriezi kwuru.
content_29	N'ọnwa ọktoba 2017 bụ mgbe ikpe a malitere, amara mmadụ iri anọ na ise ikpe ị ga mkpọrọ afọ atọ rue afọ iri atọ na otu, ebe atọhapụrụ ihe karịrị mmadụ narị anọ maka nweghi ihe aka ebe megidere ha.
content_29	A na-atụ anya ị ma kwa ọtụtụ ndị otu a ndịọzọ ikpe n'ọge n'abịa abịa. n
content_29	Cheta na ndị Boko Haram egbuola ihe karịrị mmadụ puku iri abụọ ebe ha chụpụrụ mmadụ ruru nde na mpaghara Naịjirịa, Chadị kamgbe ha malitere n'afọ 2009.
content_29	Ndị Boko Haram a nwụchiri n'afọ 2009
content_30	Uefa bụ otu na-achịkọta egwuregwu bọọlụ na mba dịna Europe niile
content_30	Uefa bụ otu na-achịkọta egwuregwu bọọlụ na mba dịna Europe niile
content_30	UEFA agwala ndị ogbu bọọlụ ka ha kpuchie ndị na-agba bọọlụ maka ihe oke imerụ ahụ site n'ịta onye ọbụla mere ihe nwereike imerụ mmadụ ahụ.
content_30	Ha kwuru nke a site n'ihe nrụtụaka onye nchịkọta bọọlụ ndị Manchester City bụ Pep Guardiola ka ndị na-egbu bọọlụ chịkọta ya nkeọma mgbe e merụrụ onye bọọlụ ya bụ Leroy Sane ahụ n'ọnwa Jenụwarị.
content_30	UEFA gwara ndị ogbu bọọlụ na ha nwere ọrụ ichekwa ugwu egwuregwu bọọlụ.
content_30	"Anyị chọrọ ka ndị ọgba bọọlụ gbaa bọọlụ, ya mere a ga-echekwa ha nkeọma" dịka onyisi ndị ogbu bọọlụ bụ Pierluigi Collina kwuru.
content_30	"Anyị achọghị i tinye ndụ onye bọọlụ ọbụla na nsogbu nihi mmerụ ahụ nke egwuregwuike kpatara ama ama mee  maọbụ nke amaghị ama."
content_30	Ndị ọgba bọọlụ kwesiri ịkwanyere onweghị ha ugwu.
content_31	Ọtụtụ ndị ụmụakwụkwo na nne na nna ha
content_31	Mwakpo egbe aha bidoro ebe elekere abụọ n'ehihe unyaahụ
content_31	Otu nwata akwụkwọ akwụsiri akwụkwo n'ike agbaguola ụmụakwụkwọ ibe ya na ụlọakwụkwọ Marjory Stoneman Douglas na Florida.
content_31	Akụkọ sị na ụmụakwụkwọ ndị fọrọ zoro onwe ha n'ime mpịo nkụzị ha ka mwakpo a na-eme.
content_31	A nwụchiri onye ọgba egbe nke ahụ, onye nke e nyere aha ya dịka 'Nikolas Cruz', nwata gbara afọ iri n'itoolu. A hụru ọtụtụ egbe ndị ọzọ o ji.
content_31	Ụmụakwụkwo na ọtụtụ ndị nkuzi ha so na ndị nwụrụ, ebe mmadụ ruru iri na anọ na-anara ọgwụgwọ n'ụlọọgwụ maka mgbọ metụtara ha.
content_31	Otu onye ibe Cruz si na ọ bụ onye ọ na-ahịa ahụ ijideta iwe ya.
content_31	Ka nke a mechara, ndị nne na nna cheruru mgbede, ihe ruru elekere asaa iji mata ma ụmụ ha anwụrụ anwụ ka ha adịndụ.
content_31	Anwụchiri Cruz, onye mere ihe nke a, ka ọ nọ n'akụkụ ụlọ akwụkwo ahụ. Ndị uweoji kwuru na ụfọdụ ndị ụmụakwụkwọ ma onye obụ mgbe mwakpo ahụ na-aga.
content_31	Otu onye ibe ya n'ụlọ akwụkwọ ahụ sị na a ma nwata ahụ bụ Cruz, ama dịka onye na-ekwu okwu egbe mgbe niile.
content_31	Nke a bụ ugboro iri na asato a na-enwe mwakpo egbe n'ụlọakwụkwo Amerịka n'afọ a.
content_31	Lekwa ihe ndị mmadụ na-ekwu maka ya n'elu igwe okwu Twitter:
content_32	Ndị uweojii Naijiria
content_32	Ndị uweojii na-achọ ọtụtụ ndị ntọ ndị ọzọ
content_32	Ndị uweojii na Delta steeti egbuola otu onye a na-ebo ebubo na ọ bụ onye ntọ aha ya bụ Augustine Agulegbu.
content_32	Ha kwuru na Augustine Agulegbu bụ otu n'ime ndị otu Don Waney bụkwa onye ndị uweojii gbaburu n'ọnwa Janụwarị n'afọ nke a.
content_32	Ndị nche obodo pụrụiche bụ Department of State Services n'olu bekee kwuru na ha wakporo Agulegbu na New Sapela Road n'ime Delta steeti ebe a gbagburu ya.
content_32	DSS kwukwara na onye ọzọ ha na achọ ugbua bụ otu nwoke akpọrọ Emenike.
content_32	Emenike bụ otu n'ime ndị Gọvanọ Rochas Okorocha mmere mgbaghara.
content_32	Evans bụ onye ntọ mmadụ tọrọ ọtụtụ mmadụ
content_32	Nke a ọ ga-ebute udo?
content_32	Otu nwoke bi na Delta steeti aha ya bụ Ted Ugbovo gwara onye ntaakụkọ BBC Igbo na ogbugbu ha gburu Augustine Agulegbunjọ enweghị ihe ọpụtara.
content_32	Ted kwuru: "Ndị uweojii na-egbu ndị ntọ mmadụ oge niile, mana ndị otu ha na-emechekwa mmalite ọrụ ha.  Nke a bụ maka ọrụ adighị n'ala anyị."
content_32	O kwukwara na "Cheta na e ji Evans na Lagos, mana ọ kwụsịrị ntọ mmadụ? ihe ndị uwe ojii kwesịrị ime bụ ị kwalite nchekwube ndị mmadụ nwere n'ala Naijịrịa. Ọ bụghị ị me mkpọtụ na ha gburu otu onye ntọ"
content_32	Evans na ndị ntọ ndị ọzọ
content_32	Ugbu a, Evans na-aza ọnụ ya n'ụlọ ikpe n'Lagos.
content_32	O nwere ike ị ga nga ebebe maọbụ na ikpe maa ya.
content_32	DSS na-ekwe nkwa na ndị ntọ niile nọ n'ala Naijịria anaghị enwe ezumike.
content_33	Nwaanyị na-eney nwa ara
content_33	Ịtụ mgbere ahịa ụmụaka agbalitela n'ala ọwụwa anyanwụ Naijirịa
content_33	Otu na-ahu maka imegide ndi na-atụ mgbere ahia a kpọrọ NAPTIP na aha ịchafụ, anụchiela otu dibịa otụmọkpọ na-atu mgbere ahia ụmụaka.
content_33	Ụmụnwaanyị ndị ihe dị ọsịsọ na-achọ imụ nwa na-agakwuru ya ka o nye ha nwa.
content_33	Itụ mgbere ahia ụmụaka aghọla nnukwụ ahịa na-amụtara ndị nọ n'ime ya ọtụtụ nde naira.
content_33	NAPTIP kpọchikwara ụlọọgwu ọdịnala akụkọ kwuru na dibia ọtụmọkpọ ahụ ji atụ mgbere ahịa ụmụaka.
content_33	Josiah Emerole bụ ọnụ na-ekwuchitere NAPTIP gwara BBC na a nwụchịrị otụ dibia mgbọrọgwụ na-atụ mgbere ahịa ụmụaka n'Abuja.
content_33	O kwukwara na akụkọ kwuru na ndị ụweojii  nwụchiri  otu nwaanyị enwudere na Dịsemba kụ nwa amụrụ ọhụrụ.
content_33	"Nwaanyị ahụ kuru nwa ahụ si Abuja na-aga Niger steeti,mgbe e nwudere ya o nweghị ike ikọwa ka ya bụ nwa siri baa ya aka.Ndị uweojii were ya bụ ikpe nyefee ndị NAPTIP.
content_33	Kemgbe ahụ anyị na-esochi ya bụ dibịa na-atụ mgbere ahịa ụmụaka anya rue izuụka abụọ gara aga mgbe anyị nwuchịrị ya.
content_33	"Mgbe anyi nwuchiri ya bụ dibịa anyi chọpụtara ọtụtụ ọgwụ mgbọrọgwu oji arụ ọrụ na be ya.
content_33	Nwaanyị ahụ anwụchirị enwerela onwe ya mana NAPTIP nara ya nwa ahụ nyefee n'aka ngalaba na-ahụ maka ọdịmma ụmụaka ana-emegbu emegbu nke Federal Mịnịstrị FCT.
content_33	kedu ka ha siri chọpụta na dibia a na-atụ mgbere ụmụaka?
content_33	Emerole kwuru na nwaanyi ahụ kọwapụtara na onweghi afọ ime ha kpụrụ.
content_33	Na ya bụ dibia na-enye ha ọgwụ na-eme ka ha dị ime.
content_33	Orue mgbe ha ga-amụ nwa dịka ndi ụwa chere,dibịa ahu ekuru nwa kunye ha.
content_33	Emerole gara n'ihu kwuo: "Anyi na-enyocha ihe nwaanyi a kwuru ka anyi mara ebe ya bụ dibia si ekute ụmụaka ọ na-ekunye ụmụnwaanyị ndị a."
content_33	Itu mgbere ụmụaka agbalitela nso nso a n'ọwụwa anyanwụ Naijịrịa.Ọfọdụ ka anwuchịgoro,ọfọdu ka nọ n'ọsọ.
content_34	Ugboro ugboro ka ndị agha kwuru na ha egbuola Shekau
content_34	Onye ọkacha mara n'okwu nchekwa bụ Adetunji Ajayi, kwuru na nde atọ nke bụ ego ndị agha kwere na nkwa na ha ga-akwụ onye mgbaama ga-agwa ha ebe onyendu ndị Boko Haram bụ Abubakar Shekau nọ bụ ihe na-atọ ọchị.
content_34	Ụnyaahụ ndị agha Naijirịa kwuru na ha ga-enye onye ọbụla nwere akụkọ maọbụ ga-agba ama ga-enye aka ịnwụchi onyendu ndị Boko Haram bụ Abubakar Shekau, nde naịra atọ (N3m).
content_34	Ajayi onye bụbụ onyeisi agha sị: "Ndị agha anyị na-akpa ọchị."
content_34	"Ikekwa, ha ma ebe Shekau nọ, mana ha chọrọ ka ndị nọ ya nso rapụta ya. Ego ha kwuru na ha ga-enye pere oke mpe mmadụ ịbịa tufuo ndụ ya. O kwesiri iru nde naira 50 n'ihi na onye ọbụla ga-enye ụdị ozi ahụ nwere ike ịnwụ. O kwesịrị inye ya ego ga-ezuru ya ịgbapụ ọsọ laa mba ọzọ."
content_34	Nwunye dibia Boko Haram achịliela aka elu
content_34	Agha iyi ndụ egwu ebibeghị
content_34	Ọtụtụ ndị mmadụ kwụnyere n'ihe Ajayi kwuru.
content_34	Onye ọkammụta na-arụ na National Defence College, Nigeria, bụ Nnamdị Obasi kwuru sị: "Ọ pụtara na Shekau na-ada n'ọnụ ahịa? N'ọnwa Novemba afọ 2012, gọọmenti Naijiria kwuru na ha ga-enye nde naira 290. N'ọnwa Juun afọ 2013, gọọmenti US kwuru nde dọla 7. Ụnyaahụ Ndị agha Naijiria ekwuo nde naira 3."
content_34	Mana dọkịta Freedom Onuoha, bụ ọkammụta n'ihe gbasara nchekwa ma bụrụkwa onye nkuzi nke Political Science na University of Nigeria Nsukka, kwuru na nkwa ego ahụ zuru ikpalite mụọ ndị nwere ozi maka otu a ga-esi nwụchie Shekau.
content_34	"Ọ bụ iji kpalite obi ndị mmadụ inye ozi ga-enye aka ka e jide ya na ndụ."
content_34	"Egbuola ọtụtụ ndị na-eso ụzọ ya. Shekau esizighị ike dịka ọ dị na mbụ.
content_34	Ọzọ, ọtụtụ ndị Shekau gburu ndị ezinaụlọ ha ga-eji iwe ya na-achọ ụzọ ha ga-esi kwụọ ya ụgwọ. Ha ga-ahụ ya dịka ezi ohere. Nde naira atọ ahụ ga-abụrụ ha ihe mgbakwụnye."
content_34	Lee ihe ndị ọzọ na-ekwu n'igwe okwu Twitter:
content_35	Muhammadu Buhari
content_35	Buhari akatọọla oke ogbugbu narala mmadu iri atọ na ise ndụ na Zamfara
content_35	Onyeisiala Naijirịa bụ Muhammadu Buhari ezigala minista na-ahụ maka nchekwa akpọrọ Mansur Dan-Ali na Zamfara steeti, ka ọ ga-nyochaa etu ihe si kwụrụ n'obodo Birane dị n'okpuru ọchịchị steeti ahụ ebe e gburu mmadụ iri atọ na ise ụnyahụ.
content_35	Onye na-ekwuchitere onyeisiala n'ihe gbasara mgbasa ozi bụ Garba Shehu, kwuputere ihe a n'akwụkwọ ozi o wepụtaara ndị ntaakụkọ.
content_35	Shehu kwuru na minista ahụ kwesịrị inyocha ọnọdụ a ma wetakwara Buhari ozi ozugbo, ebe o kwuru na ọ katọrọ ya bụ oke ogbugbu.
content_35	O kwukwara na Buhari enyela iwu ka ndị nche ala Naijirịa ziga ndị ọrụ ha ebe ihe mberede a mere ma nwụchie ndị omekome kpara arụ a.
content_35	Shehu kwusirike na Buhari na-agba mbọ n'ihụ na oke ogbugbu a na-eme n'akụkụ dị icheiche na Naijirịa kwusịrị.
content_35	Akwụkwọ ozi ahụ kwuru, "Onyeisiala nwere nnukwu mwute ebe ezinaụlọ ndị egburu n' oke ogbugbu a nke merụrụ ọtụtụ ndị mmadụ ahụ. Ọ na-ayọ Chukwu ka ọ kasie ndị nọ n'iru uju obi."
content_36	Flag America
content_36	Mbinye aka emere na US n'arọ 2016 wetere ọtụtụ ndọrọndọrọ.
content_36	Anwụchiela ndị Russia ruru iri atọ maka aka ha kpatọsiri na mbinye aka US mere n'arọ 2016,nke a chọpụtara na nyocha FBI.
content_36	Mmadụ na atọ akpọrọ aha ka eboro ebubo ikpa nkata mpu ekwenti akpọrọ 'wire fraud' n'olu oyibo.
content_36	Onye kwupụtara ihe a bụ onye ọkaiwu Robert Mueller,onye nke na-enyocha nkpatọsị aka ndị Russia.
content_36	Ụlọọrụ atọ dị na Russia so na nrụrụaka.
content_36	Mgbe ọ na-agwa ndị ntaakụkọ okwu,osote ọkaịwu akpọrọ Rod Rosenstein kwuru na onweghị ebubo na onye mba Amerika so na ihe nrụrụaka a maọbụ
content_36	ebubo gosiri na nkpatọsịaka a mebiri ihe mbinye aka US elekshion 2016 pụtara.
content_36	Mana o kwuru na akwụkwọ ruru pejii iri atọ na asaa gosiri na ndị Russia chọrọ ikụnye mkpụrụ nhasa na mba Amerika.
content_36	kedu ihe ebubo a putara?
content_36	Ebubo a kwuru na ụfọdụ ndị eboro ebubo ji kọmputa na US we zoo na ihe omume ha si na Russia.
content_36	okwukwara na ndị a eboro ebubo jiri aghụghọ gbanwe ọnọdu ha dika ndị si na mba US,mepe pejii n'igwe okwu ọhụrụ ka ha we dọta ndị mba US.
content_36	Ha mepekwara ma na-elebanya na ọtụtụ igwe okwu twita edoziri ka ọ dika ọbụ ndi US na hazi ya.
content_37	Roger Federer
content_37	Roger Federer bidoro iji tenis mere akaọrụ n'afọ 1998, oge ọ dị afọ iri na asaa
content_37	Roger Federer ekwuola sị na ịbụ onye kacha kaa nka bụ onye mbụ n'ọkwa  a na-agaghị echefu echefu n'egwuregwu tenis - afọ iri na anọ kemgbe o ruru n'ọkwa ahụ mbụ - bụ "atụmanya m bịara na mmezu".
content_37	Federer dị afọ iri atọ na isii, ji 4-6 6-1 6-1 merie Robin Haase n'ime agba nke asatọ n'ime asọmpi Rotterdam Open, nke mere o ji nọchie Rafael Nadal dị afọ iri atọ na otu, n'elu ọkwa.
content_37	Ọ gafekwara Serena Williams, onye dị afọ iri atọ na ise oge ọ dapụrụ n'ọkwa mbụ nke ụmụnwaanyị n'ọnwa May 2017.
content_37	Federer kwuru,"Nke a kacha bụrụ ihe nye m n'afọ iri atọ na isii, fọrọ ntakịrị ka o ruo iri atọ na asaa."
content_37	"Ị kawa nka, ị ga-etinyekwu uchu n'ọrụ karịa etu isi emebu mbụ. Ị ga-agba mgba ịnapụta ya onye rụsiri ọrụ ike irute ebe ahụ.
content_37	"Ịbụ onye mbụ bụ mmezu ebumnobi onye ọbụla na-apịa tenis. Ọ bụ ihe ịtụnanya inweta ya. Inweta ya ebe a bụ ebe m nọ nweta ohere m nke mbụ, kachasị bụrụ ihe nye m."
content_37	Federer bu ụzọ ruo onye mbụ n'ọkwa tenis n'ọnwa Febrụwarị 2004, mana ọ kwụsịrị ibụ mbụ n'ọkwa na Oktoba 2012 ma gbadaruo iri na asaa na Jenụwarị 2017.
content_37	N'agbanyeghị ya, o buliri iko asatọ gụnyere Wimbledon na Australian Open abụọ kemgbe ahụ.
content_38	Eastern Nigeria Map
content_38	N'akwụkwọ ozi nke Ugwuoke Ibem Ugwuoke, onye odeakwụkwọ nke otu Massob binyere aka, ha kwuru ka ndị otu ha niile nọ n'ala Naịjirịa gbaa mbọ ga-tinye aha ha n'akwụkwọ ntuliaka ma nweta Permanent Voters Card n'ebe ndị INEC wepụtara maka ndebanye aha ka a ghara inwe mgaramara.
content_38	Akwụkwọ ozi ahụ kwuru sị: "Akwụkwọ ntụliaka Naịjirịa abụghị sọọsọ maka mbinyeakanakwụkwọ nke Naijiria, mana ọ ga-abụ ihe a ga-eji tinye aka ime ntuliaka referendụm maka nwereonwe Biafra."
content_38	Ozi ahụ gara n'ihu kwuo na erubeghị isi na idebanye aha n'akwụkwọ ntuliaka bụ mmadụ iji aka ya merụọ onwe ya ahụ nke nwere ike imebi mbọ inweta mnwereonwe Biafra.
content_38	"Maka inweta Biafra nke United Nations ga-akwado, ọ bụ ndị tinyere aha ha maka ntuliaka na Naijiria."
content_38	Ihe mmụta si na census gara aga
content_38	Na nkọwa ya, onye mgbasa ozi Massob bụ Comrade Edeson Samuel gwara onye ntaakụkọ BBC sị: "Anyị matara na voters card dị mkpa nye onye ọbula bụ Biafra n'ihi na ọ bụ sọ onye nwere ya ga esonye ime referadum maka Biafra.
content_38	Comrade Samuel dọrọ ndị Igbo aka na nti ka ha gba mbọ hụ n'ụkwụ ha zọhiere oge gara aga, mgbe ha juru itinye aha ha maka  ịnata akwụkwọ ntuliaka na isonye na ọnụọgụgụ nke a kpọrọ census na bekee, ọzọ.  Ọ sịrị na agwa ahụ mechara ghọọ mmadụ iji aka ya gbuo onwe ya.
content_38	"Ihe ndị a mere ka ndị Igbo pekarịa n'ọnụọgụgụ,  ebe anyị ma na ọnụọgụgụ ndị Igbo karịrị."
content_38	Cheta na ụnyaahụ na INEC kwuru na ndị si n'ọwụwa anyanwụ so na ndị pekarịchara mpe na ndị tinyegoro aha ha n'akwụkwọ ha.
content_39	Obodo Konduga
content_39	Ndị oji-ogbunigwe-agbagbu-onwe abụọ egbuola ihe karịrị mmadụ iri na asaa ma merụọ iri ise ahụ n'ime otu ahịa n'obodo Konduga dị na Borno steeti.
content_39	Ha wakporo ahịa azụ na-ekwo ekwo n'obodo Konduga nke dị nso na ndịda Maiduguri.
content_39	Ndị hụrụ ka o si mee kwuru na mkpamkpa a dị ezigbo egwu, ebe ndị ọrụ gbatagbata na Borno steeti kwuru sị na ndị mgbagbuonwe abụọ ahụ sokwa na ndị nwụrụ.
content_39	Is'haq Khalid bụ onye ntaakụkọ BBC na-akọwa na na-agbanyeghị na onwebeghị onye kwuru na ọ bụ ha kpara mkpamkpa a,  ka o siri mee na-arụ aka na ọ bụ akaọrụ ndị Boko Haram na-enye nsogbu na mpaghara ahụ.
content_39	Ebugala ndị merụrụ ahụ ụlọọgwụ.
content_40	Ụgbọelu ndị Aseman Airlines
content_40	Aseman Airlines na-elekọta ụgbọelu ATR 72-500
content_40	Ụgbọelu bu ihe ruru mmadụ 16 a kpọkasịala n'ebe ugwu dị na sentral Iran, dịka ntaakụkọ kwuru.
content_40	Ụgbọelu a dara n'ugwu Zagros dị nso obodo Semirom dị na mpaghara Isfahan, ka ọ na-efe n'etiti Tehran na ọdịda-anyanwụ obodo Yasuj, dịka akụkọ kwuru.
content_40	"Ndị ọrụ gbatagbata niile mụ anya na-eche" otu ọnụ na-ekwuchitere ndị ọrụ gbatagbata kwuru. "Ụgbọelu ahụ bu ndị njem ruru 50 maọbụ 60."
content_40	Akụkọ kwuru sị na ọ bụ ihuigwe ọjọọ gbochiri helịkọpta ndị gbatagbata ịgaru ebe ahụ.
content_40	Ọ bụ ndị Aseman Airlines nwe ụgbọelu ahụ a sị na ọ bụ ATR 72-500.
content_40	Akụkọ kwuru sị na ndị njem 60, ndị nchekwa abụọ, ndị na-elekọta ndị njem n'ụgbọelu abụọ nakwa mmadụ abụọ na-anya ụgbọelu.
content_40	Mmadụ niile nọ na ụgbọelu a anwụrụ.
content_41	Ndị agha Boko Haram
content_41	Boko Haram kwuru na nkuzi bekee bụ arụ
content_41	Ụlọ ikpe dị na Kainji na Niger steetị ekwuola na ha hapụla mmadụ narị anọ, iri asa na ise, bụ ndị a na-ebo na ha so na ndị agha Boko Haram.
content_41	Ụlọ ikpe a kwuru na ha ga-enwogharị ha ka ha bụ ndị nwere emume ọhụrụ n'ala Naijiria.
content_41	Onye oka iwu n'ikpe ha kwukwara na ha ewepụla ebubo kwuru na ha bụ ndị agha Boko Haram.
content_41	Ndị agha ala Naịjirịa ji ndị a na mkpọrọ dị iche iche n'ugwu hausa, mgbe Boko haram na-ebuso ha agha.
content_41	Ndị agha Naịjirịa na-ebuso Boko Haram agha, mana ndị Boko Haram ka kwụ chim chim
content_41	Ufọdụ n'ime ha nọrọ na mkpọrọ ka mgbe afọ 2010.
content_41	Ụlọikpe kwuru na ha hapụrụ ha makana ndi uweojii enweghị ike iweputa ihe akaebe.
content_41	Abubakar Malami bụ oka ikpe ukwu ala Naịjirịa gwara BBC na ndị a ha gbapụtara ga-ahụ ezinaụlọ ha mgbe a hazịchara ha ọfụma.
content_41	Ugbu a, otụtụ puku ndị agha Boko Haram na-aza ikpe n'uloikpe dị na Kainji na Niger steeti.
content_42	A gwala Gọọmenti Naịjirịa ka ha tọhapụ  Nnamdi Kanu bụ onye ndu ndị otu na-achọ mnwereonwe bụ Indigenous People of Biafra (Ipob).
content_42	Isi ụlọọrụ nchekwa ala Naịjirịa kwupụtara na Kanu bụ onye a na-ekpe ikpe maka ebubo nnupụisi megide Naịjirịa na-efu efu n'ọnwa Seputemba afọ 2017.
content_42	N'ajụjụọnụ pụrụ iche ndị ntaakụkọ BBC Igbo gbara nwunye ya bụ Uchechi Kanu, O boro Gọọmenti Naịjirịa ebubo na ha mara ebe di ya nọ.
content_42	Agbanyeghị na ndị agha Naịjirịa ekwuola na ọ bụghị ha ji Nnamdi Kanu.
content_42	Ndị mere akụkọ a: Chioma Nkemdilim na Chimezie Ucheagbo.
content_43	Ịgọ ọjị ma ọbụ ikpe ekpere ọjị bụ nnukwu emume ndị Igbo na-eme. Onye Igbo ọ bụla kwenyere na ọjị bụ ihe eji anabata ndị obịa na omenala Igbo.
content_43	Pete Edochie kọwara na nkọwa ihe ọjị putara bụ: Ọ - Omenala, J - Jikọrọ, I - Igbo.
content_43	Nke a mere BBC Igbo jiri ga n'ulo ya bụ nnukwu onye echichi ka ọ goro anyị oji iji were mepee ngalaba ntaakụkọ ọhụ bụ BBC Igbo service.
content_43	Nkata anyi na Pete Edochie ga na abịara unu na nkeji na nkeji.
content_44	Ọkammụta Wole Soyinka kwuru na ọ bụrụ na ndị ntoroọbịa Naịjirịa chịkọta onwe ha ọnụ ma họpụta otu onye n'ime ha, na ha nwereike iwere oche ọchịchị Naịjịria.
content_44	O kwuru nke a mgbe ndị ntaakụkọ BBC gbara ya ajụjụ ọnụ banyere ohere dịrị ndị ntoroọbịa ịchị Naịjịrịa.
content_45	Muhammadu Buhari
content_45	Onyeisiala Naịjirịa si na gọọmenti ya
content_45	Onyeisiala Naịjirịa bụ Muhammadu Buhari, akpọkuola ndị Naịjirịa niile, ọkachasị ndi ọnụ na-eru n'okwu, ka ha dị nkwado ichụ aja nke ga-enye aka mee ka Naịjiria too.
content_45	Buhari kwuru okwu a na Daura n'ụbọchị ụka mgbe ya na ndị a kpọrọ "Katsina Senior Citizens" nwere nzukọ.
content_45	Ọ gakwara n'ihu wee kwuo na ndụ mba ọbụla, a na-enwe mgbe ndị mmadụ kwesiri ịchụ aja ma ha chọ ka obodo ga n'ihu.
content_45	Onyeisiala gwara ndị otu ndị gọvanọ nke a kpọrọ "Governors Forum" na bekee nke Gọvanọ Katsina steeti bụ Aminu Masari duru bịa si: "Naịjiria nke oge anyị chọrọ ka ndị be anyi niile were gbaputa ya n'ime mpụ na aghụghọ, ọkpa na-agaghi n'iru."
content_45	Akụkọ ndị ga-amasị gị:
content_45	Nwunye Nnamdi Kanu: Amaghị m ebe di m nọ
content_45	Soyinka: Ndị okenye kwesiri ị ga zuo ike
content_45	Iceland amachiela ibe nwoke ugwu
content_45	Buhari kwere otu ndị gọvanọ nkwa na nchekwa mmadụ na akụnụba ndị Naịjirịa niile ga na-enweta mgbado anya ya ọfụma.
content_45	Ka ọ na-asa ya, Govanọ Masari sị na ndi otu ya bịara be Buhari mgbaru maka mmadụ abụọ nwụrụ na be ya.
content_45	Ha kenekwara onyeisiala maka mberede okporoụzọ metụtara nwa ya nwoke bụ Yusuf.
content_46	Pope Francis
content_46	Pope Francis anabatala akwụkwọ arụkwaghịm Bishop Okpaleke tinyere
content_46	Bishop Peter Okpaleke nke Ahiara Catholic Diocese etinyela akwụkwọ arụkwaghịm, ebe Monsignor Lucius Iwejuru Ugorji ga-anọchi ya dịka onye ga na-achị diocese obere oge.
content_46	Akwụkwọ arụkwaghịm a na-abia ka ọnwa ole na ole gachara mgbe Vatican ji nye iwu ka ndị ụkọchukwu nke Diocese Ahiara họrọ ịnabata Okpalaeke dịka Bishọp maọbụ ịhapụ ọrụ ha dịka ndị ụkọchụkwụ Katọlik.
content_46	A na-atụ uche na mkpebi Vatican nwere banyere ikwunye ka ndị mmadụ jụ ụkọchụkwụ ha-achọghị ga-ebute ọgbaghara ebe ndị ọzọ ụka Katolic gbanyere mgbọrọgwụ.
content_46	Ụka Anglịkan: Kwụsị njem ahụike
content_46	'Gbagharanụ arụ na-eme n'ụlọ ụka' - Pope Francis
content_46	'Buhari gbara nkiti ihe na-emebi'
content_46	Na mkparitaụka ya na onye ntakụkọ BBC nwere, otu ụkọchụkwụ Katolik ọnụ na-eru n'okwu bụ Monsignor Bernard Okodua, kwetara na ọ bụ eziokwu.
content_46	Okodua onye bụ Dean Mainland Deanery nke Catholic Archidiocese nke Lagos sị: "Anyị nụrụ na Bishop Okpaleke tinyere akwụkwọ arụkwaghịm na nzukọ ndi Bishọp Naijirịa nke na-aga n'ihu ugbua. Anyị amaghị ihe ga-eso akwụkwọ ahụ o tinyere. Anyị na-eche ka anyị mara ihe ndị bishọp na-eme nzukọ ga-ekwụ maka ya."
content_46	Ndị ụkọchukwu ndị Catọlik na-anata okike site na Rome
content_46	Pope ochie bụ Pope Benedict XVI bụ onye họpụtara Okpaleke dịka Katolik Bishop nke Ahiara Diocese na afọ 2012, mana ndị ụkọchukwu nọ na mpaghara ahụ jụrụ ya ma kpalite ọgbaghara megide ya.
content_46	Ndị Ahiara Catholic Diocese ndị bụ ndị mpaghara Mbaise jụrụ ịnabata Okpaleke onye bụ onye Anambra steeti n'ihi na ọ bụghị onye be ha, ha gara n'ihu gbachie ụlọ kathedral ebe ekwesịrị ichi ya bishop nke mere ka anọrọ ebe ọzọ mee emume ahụ.
content_46	Kamgbe ahụ tigbuo-zogbuo so esemokwu ahụ ekeweghị ka ụkọchụkwụ ahụ rụọ ọrụ ya nke wetara iwu ahụ enyere ka ụkọchukwu niile tinye aka n'akwụkwọ kwe nkwa irubere Okpaleke isi maọbụ kwụsị ọrụ dịka ụkọchukwu.
content_46	Akụkọ ndị ga-amasị gị:
content_46	Nwunye Nnamdi Kanu: Amaghị m ebe di m nọ
content_46	Soyinka: Ndị okenye kwesiri ị ga zuo ike
content_46	Iceland amachiela ibe nwoke ugwu
content_47	Uchechi Kanụ gwara BBC Igbo na ụmụ ya na-ajụ ese nna ha.
content_47	Ọ sị na ọ na-ara ya ahụ ilekọta ụmụ ha. Ọ sị ka dị ya kasie obi ya.
content_47	Ndị mere akụkọ a: Chioma Nkemdilim na Chimezie Ucheagbo.
content_48	Ndị Ipob
content_48	Ndị Ipob na-achọ ka ekwa Naịjirịa
content_48	N'ụlọikpe ukwu nke dị n'Abuja, ọkaiwu Binta Nyako dọtiri ikpe ndị otu Ipob ebidoro kamgbe 2015.
content_48	Akụkọ sitere n'aka Emma Powerful bụ onye na-ekwuchitere ndị Ipob na-akọwa na ọ bụ onye ọkaikpe sinetọ na-anọchite anya ndị Abia Saụt Sinetọrịal bụ Enyinnaya Abaribe, tinyere akwụkwọ ka-adọtia ikpe a.
content_48	Mana onye ntaakụkọ nọ n'ụlọikpe a gwara BBC Igbo na ọ bụ ọkaikpe nke gọọmenti Naịjirịa sị ka ọkaiwu Nyako wepu okwu Nnamdi Kanu site n'ime nke ndị otu ya.
content_48	Onye ntaakụkọ gwara anyị na ọkaiwu kwetere, wee dọtịa ikpe a, weruo ya ụbọchi 20 na 22 n'onwa Maachị nke afọ a.
content_48	Cheta na Benjamin Madubugwu, David Nwawuisi, Bright Chimezie Ishinwa, Chidiebere Onwudiwe na ndị ọzọ na-aza azịza maka ebubo gọọmenti Naịjirịa boro ha maka nkewa ha sị ka-ekewa Naịjirịa wee nye ha mba Biafra.
content_48	Powerful na-atụ aka na ọ bụ gọọmentị Naịjirịa mere ihe e ji dọtịa ikpe a, ma na a na-asị na ọ bụ ha mere ka Sinetọ Abaribe chọọ ndọtị ikpe a.
content_48	Akụkọ ndị ga-amasị gị:
content_48	Nwunye Nnamdi Kanu: Amaghị m ebe di m nọ
content_48	Soyinka: Ndị okenye kwesiri ị ga zuo ike
content_48	Iceland amachiela ibe nwoke ugwu
content_49	Nwa ọhụrụ
content_49	A zọpụtara Chinecherem n'ọnwa Febrụwarị n'ụbọchị iri na asaa.
content_49	Ngalaba na-ahụ maka nyocha mpụ n'ụlọ ọru ndị uweojii n'Imo steeti a nwuchiela di na nwunye akụkọ kwuru na ha rere nwa ha Chinecherem
content_49	n'ọnụ ego naira nari puku anọ (400,000),ka ọmụchara nwa ọhụrụ.
content_49	Dị na nwunye a bụ Ifeanyi, iri ato na ise, na Emmaculata Elijah dị iri atọ bụcha ndị Amakpụ -Umuba, n'Isiala Ngwa North n'okpuru ọchichi dị n'Abia steeti.
content_49	Mana ha bị na Irete, na Owerri West n'okpuru ọchịchị Imo steeti.
content_49	Ndị ọzọ a na-enyocha sonyere na mpụ a bụ Grace dị iri ise na ise onye Ụmụọba Ụratta n'okpuru ọchichị Owerri North, Fedalia dị iri ise na ise bụkwa onye Umụoba Ụratta nakwa Amarachi dị iri anọ na itoolu onye sina n'okpuru ọchịchị Ideato North.
content_49	Onye na-ekwuchitere ndi uweojii ọnụ na Owerri bụ Andrew enwerem kwuru na di na nwunye tụkọtara alo na ntabị anya eji mụcha nwa ha nwaanyị were resi ya obiekwe site n'aka Mezu na Ariri.
content_49	Enwerem onye kwuputere  na di na nwunye a amụọla ụm̀ụ asaa,siri na amaghị ebe ụmụ abụọ n'ime ha nọ.
content_49	O kwuru na onye isi ndi police n'Imo steeti nyere iwu ka a ma ha ikpe ma enyochasia mpụ a.
content_49	Enwerem sị na nwa ọhụrụ ahụ enwetaghị ihụnanya na nlekọta nne na nna ka amụchara ya. Di na nwunye kpakọtara nkata ka ha nara Naira 400,000 karia ma i nara nwa ha nwaanyi.
content_49	Ọ dị ka ihe nkiri mgbe ha nọ na-adọ ndorọndọrọ onye mere mpụ a.
content_49	Ufọdụ n'ime sị na ọ bụ nne nwa ahụ sonyere na mpu a mana ọ sị na aka ya adịghị ya.
content_49	Nwaanyị goro nwa ọhuru ahụ gwara ndị nta akukọ na ọ nyere Ifeanyi na Emmaculata ego ahụ na be ha.
content_49	Ifeanyi kwetere na ya na nwunye ya resiri Obiekwe nwa ha.
content_50	IPOB
content_50	IPOB na-ewe iwe gbasara egwu eke ndi agha Naijirịa gosiri n'Abia steeti
content_50	Ndi otu IPOB asaala Gọvanọ Abia steeti bụ Okezie Ikpeazu gbasra ihe o kwuru maka onye isi ha.
content_50	Site n'akwukwọ ozi ọnu na-ekwuchitere ndi Ipob bụ Emma Powerful detara BBC Igbo, o kwuru na ndi mmadụ ga na-akatọ sị ihe gọvanọ IKpeazu kwuru maka Nnamdi Kanu.
content_50	O makwara aka si Gọvano Ikpeazu na ndị Ugwu Hausa na-akwado ya depụta ihe niile ga-akwado ihe o kwuru maka onye isi ha,tumaadị na onye isi ha gbahapụrụ Gọvanọ ndi ọwụwa anyanwụ mgbe BBC
content_50	Igbo service gbara ya ajụju ọnụ.
content_50	N'ọnụ ya,"gwa ụwa ebe,mgbe ya na ndị ya so zụkọta Nnamdi Kanu. Anyi agaghị ekwe ka ọ gbanahụ asị ọtụru maka onye isi anyi".
content_50	Ọ sị na ihe ọbula Govanọ Ikpeazu kwuru gbasara onye isi ha emetutaghị ha makana ọ bụ cha asị.
content_50	Okwu a pụtara na nkwado Ikpeazu na ndị gọvanọ ndị ala Igbo ndị ọzọ kwadoro ndị agha Naịjirịa mgbe ha mere njeghari ha kpọrọ "Egwu Eke" n'ala Igbo na afọ 2017.
content_50	Ahụgbeghi Nnamdị Kanu kemgbe ndị otu ya si na ndi agha Naịjirịa wakporo be nna ya. Ndị agha Naịjirịa na-agọ na Kanu anọghi ha na-aka.
content_50	Akụkọ ndị ga-amasị gị:
content_50	Gịnị ga-akwụsị nsogbu dị n'ịchị ehi n'ala Igbo?
content_50	'Akụkọ m ga-akarị nke a' - Simone Biles
content_50	Ndị uwe ojii ahapụla Ezekwesili
content_51	Asụsụ Igbo dị ụtọ mana ọtụtụ ndị mmadụ amaghị etu esi agụ mkpụrụ "a b ch d" Igbo nke bụ isi a hụrụ kwawa okpu n'asụsụ Igbo.
content_51	Anyị kwara ndị mmadụ ka ha gụọ "a b ch d".
content_51	Ndị mere akụkọ a: Chimamaka Ihenacho na Chioma Nkemdilim.
content_52	Uchechi Kanu na Nnamdi Kanu
content_52	Uchechi Kanu amaghị ebe di ya nọ
content_52	Nnamdi Kanu bu onyeisi Ipob bụ onye a na-achọ achọ kemgbe September afọ gara aga. Mgbe anyị na nwunye ya bụ Uchechi Kano, na-akpakọrịtara, o kwuru uche ya gbasara ya.
content_52	Ihe ndị a bụ ihe o kwuru:
content_52	1.Ọ maghị ebe di ya nọ
content_52	O kwuru na ya ahubeghi di ya anya, nakwa n'oge ikpeazu ha ji kpakọrịta bụ mgbe ndị agha bịara gbaa egbe n'ụlọ ha dị n'Umuahia oge ha na-eme "Operation Python Dance".
content_52	2.O kwuru na ndị gomeentị etịtị ji di ya
content_52	O kwuru na ndị gomeenti etiti bụ ndị zitere ndị agha kpọrọ dị ya. N'ihi ya, o kwetere na ha ma ebe ọ nọ. Na ọ bụrụ na ọ dị ndụ na ha bụrụ ya ga Sokoto.
content_52	Ndị Sinetọ mmadụ 108 nọ na be Ekweremadu
content_52	E mere ngaghari iwe megide ịchụtu osote Rochas
content_52	A na-achọ nwata a kemgbe mbido Julaị
content_52	3.O maghị ma ọ dị ndụ ka ọ nwuru anwu
content_52	O kwuru na ndị ji Kanu kwuo ebe ọ nọ. Na ọ bụrụ na ọ nwụọla, ha bupụta ozu ya.
content_52	4.O kwuru na ndị gọọmenti etiti na-atụ asị
content_52	O lotere na mgbe ndị gọọmenti etiti kwuru na ha ejighi di ya, na ha mechara kweta na ọ bụ ha ji ya. Na ndị mere ụdị ihe a, kedu onye ga-ekweta na ihe ha na-ekwu ugbua bụ eziokwu?
content_52	5.Lai Mohammed kwuru na ha ejighị di ya
content_52	Muhammed kwukwara na onyonyo na-egosi mgbe ndị agha gara n'ụlọ Kanu n'Umuahia bụ adịgboroja. Mana Uchechi Kanu ekweteghi na ihe o kwuru.
content_52	6.Ọ dị ya ka ndu ya gba ọtọ maka di ya anọghị ya
content_52	Ọ sị na ọ na-ara ya ahụ ilekọta ụmụ ha sọọsọ ya. Na ọ bụ ihe siri ike.
content_52	7.Ọ kasiri di ya obi
content_52	O kwuru na ihe ga-adị mma.
content_52	8.O nweghi uru ọ hụrụ di ya na-erita na njem a ọ nọ na ya
content_52	O kwuru na otu o si diri ugbua, ha enweghi ụlọ, na onweghi ihe ha nwere. Ihe ndị di ya nwere mgbe ọ nọ ya bụ ihe ndị mmadụ nyere ya.
content_52	9.O kwuru na ndị nọ n'ọchịchị agaghị ekwe ka onye Igbo chịa ala Naịjirịa
content_52	O kwuru na ọ bụrụ na ha ga-ekwe ka ndị Igbo chịa, Ojukwu karị imeri mgbe ọ pụtara ịzọ ọchịchị. O kwukwara na ọ bụrụ na ndị gọọmenti etiti ewepụtaghị di ya, na ndị mmadụ agaghị eme ntụlịaka.
content_52	10.O kwuru na o nweghi ncheghari gbasara ihe di ya mere
content_52	O kwuru na ọ kwụ di ya n'azụ. N'ihe ha na-eme bụ maka ọdịmma na ọganịrụ nke obodo ha bụ Biafra.
content_52	Akụkọ ndị ga-amasị gị:
content_52	Ị ma ebe njirimara ala Igbo ụfọdụ dị?
content_52	'A ghọrọm nwụnye mmadụ na mkpụrụ ụbọchị isii'
content_52	Ị ga-ejinwụ asụsụ Igbo gụọ 'National Anthem'
content_53	Onyeisiala Naịjiria Muhammadu Buhari
content_53	Buhari ga-agwa ndị Naịjiria niile ma o kpebie ị zọ ọchịchị
content_53	Onyeisiala bụ Muhammadu  Buhari kwuru nke a na nzụkọ ya na ndị Gọvanọ APC nwere n'abalị ụnyaahụ.
content_53	Isi okwu nzụkọ ahụ bụ ịkwado Buhari ka ọ ga-niru zọọ ọchịchị na ntuliaka nke afọ 2019 na-abịa.
content_53	Buhari sara ndị Gọvanọ ahụ si ha nye ya oge zuru oke ka ya nwe ike kpebie n'ime onwe ya tupu o kwuputa ebumnuche ya maka ntuliaka ahụ.
content_53	Onyeisi ndị otu Gọvanọ ahụ bụ Rochas Okorocha gwara ndị ntaakụkọ na ha kpakọrịtara maka ihe dị ịcheịche metụtara ala Naịjiria ọkachasị ọnọdụ pati ha na ọzụzọ ọchịchị Buhari.
content_53	Akụkọ ndị ga-amasị gị:
content_53	Chụaranụ Naịjirịa aja -Buhari
content_53	Buhari na ndị isi otu APC enwela mkparịta ụka
content_53	Ihe iri kọmiti APC kwuru maka nchịgharị gọọmenti
content_53	Okorocha kwuru na ọ ga-amasị ndị Gọvanọ ahụ ma ọ bụrụ na Buhari zọọ ọchịchị n'ihi na ọ na-eme ọfụma.
content_53	Nke a bụ ugboro abụọ Buhari na ndị Gọvanọ APC na-enwe nzụkọ n'ime otu izuụka.
content_54	kelechi Iheanacho nyere goolu
content_54	Iheanacho nwa afọ Naịjirịa bụ onye otu Leicester City
content_54	Asọmpị egwuregwu bọọlụ dị icheiche ga-eme na ngwụcha izu a ga-ekpo ọkụ.
content_54	N'asọmpị iko Premier League, Leicester City na Stoke City ga-asọ mpi.
content_54	Newcastle na AFC Bournemouth ga-asọ mpi nke ya.
content_54	Ndị ọzọ bụ Liverpool na West Ham United, na Watford na Everton.
content_54	Google ekpụpurula Keshi okpu
content_54	Oliseh na Fortuna Sittard agbasala
content_54	Nke a bụ nke mbu Arsenal so na asọmpị UEFA/Europa ke mgbe afọ 2000
content_54	N'egwuregwu nke ụnyaahụ, Ostersunds FK meriri Arsenal ọkpụ abụọ a satara otu.
content_54	Arsene Wenger bụ onye nkuzi Arsenal kwuru na mmeri ha meriri Ostersunds FK n'izuụka gara aga bara ha n'isi.
content_54	"Anyị amaghị ihe a ga-eji bọọlụ mere, ihe a bụtere anyị nnukwu nsogbu."
content_54	Newcastle na AFC Bournemouth
content_54	Newcastle ha ga-emerị na nke a?
content_54	N'asọmpị nke a na-abịa na ngwụcha izu a, onye ọnụ na-eru n'okwu n'ihe gbasara egwuregwu bọọlụ bụ Stehen Mbonu gwara BBC Igbo na asọmpị a nwere ike ị ga ụzọ abụọ.
content_54	"Bournemouth na Newscastle bụ otu bọọlụ nọ n'ime otu ọnọdụ. Onweghị onye mara onye ga-enwe mmeri."
content_54	Liverpool na-agbanị ịba ọkwa anọ nke mbu
content_54	Stehen Mbonu kwukwara n'asọmpị ole na ole gara aga, Liverpool ka na-agba ọfụma.
content_54	N'asọmpị Liverpool na West Ham United, Stephen nwere olileanya na ndị egwuregwu Mohamed Sala, Sadio Mane ga-eme ọfụma.
content_54	"Liverpool nwere nsogbu ndị na-agba bọọlụ na etiti na ndị azụ. Otu a kwesịrị ịzụ ndị egwuregwu ọhụrụ n'oge ahịa n'abịa."
content_54	Akụkọ ndị ga-amasị gị
content_54	Nwa Didier Drogba esonyela otu Guingamp
content_54	Champions League: Ka egwuregwu taa nwere
content_55	Nri na-egbochi ọkụ obi na nri agbarighi agbari n'ahụ
content_56	Ndị agha Naịjirịa
content_56	Ndị agha Naịjirịa na-ebuso Boko Haram agha, mana ndị Boko Haram Kpọrọ ekwo nkụ
content_56	Ndi agha Naịjirịa nọ na-ebuso ndị ọmekataraihepụụjọ a na-akpọ Boko Haram agha na ọwụwa anyawụ ugwu Naịjirịa na-akọwa na ha gburu ndị Boko Haram ise na ọhịa Sambisa.
content_56	Onye bụ osote onye na ekwuchitire ndị agha Naịjirịa na ngalaba nke 'Operation Lafiya Dole' bụ Kọnel Onyeama Nwachukwu kwuru na Maiduguri na ndị agha Naịjirịa nọ ọrụ na Sambisa nwụchịkọrọ otu onyeisi Boko Haram ma tọhapụ mmadụ atọ ha jị eji.
content_56	Ihe ọzọ ndị agha jidekwara bu ụgbọala na nnukwu egbe na mgbọ ndị Boko Haram jị akpa ike.
content_56	Ha gbukwara ndị agha Boko Haram ụfọdụ mgbe ha na ekpocha ọdọ Boko Haram ha kpọrọ 'Sabil-Huda' di n'ime ọhịa Sambisa.
content_56	Konel Nwachukwu kwuru na ndị agha Naịjirịa abụọ merụrụ ahụ ka ha nọ ọrụ a.
content_56	Nwachukwu sị na ndị agha Naịjirịa bidoro ịbuso ezumezu Boko Haram akpọrọ 'CAMP ZAIRO' agha nke a na Frịde, agbanyeghị na ogbunigwe ndị Boko Haram niri n'ala mebiri ụgbọala ha ji alụ ọgụ ahu.
content_56	Konel Nwachukwu kwuru na ha nwetere otu ogbaatumtum, igwe abụọ, ọkọrọtọ Boko Haram ato, igbe ise nri oka di n'ime ha, egbe AK47 otu, na ihe ndị ọzọ dị icheiche.
content_56	Ndị nwe ụmụakwụkwọ Boko Haram nwụchịkọrọ sị na ndi na efu dị mmadụ otu nari na ise.
content_56	Cheta na Boko Haram na akpa ike na gburugburu ọwụwa anyawụ dị icheiche. Na ịzụụka gara aga, ha wakporo ụlọ akwkwọ dị na Dapchi na Yobe steeti we nwụchịkọrọ ihe ruru ụmụakwụkwọ otu nari na ise.
content_57	Ụmụ akwụkwọ Dapchi
content_57	Lai Mohammed ekwuola na ọ bụ ụmụagbọghọ 110 na-efu n'ụlọakwụkwọ Government Science and Technical College dị na Dapchi, Yobe State.
content_57	Ka otu izu na-achọ ịgafe ka ndị Boko Haram wakporo obodo Dapchi dị na Yobe steeti, gọọmentị Naịjirịa ekwuputala na ọ bụ ụmụakwụkwọ 110 ka a tọrọla n'ụbọchị Mọnde ahụ.
content_57	Mịnịsta na-ahụ maka mgbasa ozi Lai Mohammed, depụtara akwụkwọ nkwuputa ebe ọ kpọpụtara ọnụọgụgụ mmadụ ole na-efu ka ọ gara Yobe steeti ọzọ taa.
content_57	O kwuru: "Anyị nọ na Yobe steeti ebe anyị na-agba mbọ imeda obi nne na nna ụmụagbọghọ ndị ahụ, ime ka ha mara na ọbụghị nanị ha kwụ, imekwa ka ha mara na anyị agaghị ezu ike ruo mgbe achọtara ụmụaka ahụ. Anyị ga na-ebu nne na nna ndị a n'ihe niile anyị na-eme gbasara ya."
content_57	Lee aha ụmụakwụkwọ 105 na-efu na Dapchi'
content_57	Mwakpo Yobe: Ụmụakwụkwọ abụọ anwụọla
content_57	Mohammed kwuputara nke a na nzukọ ya na ndị gọọmentị etiti, gọọmentị Yobe, ụlọakwụkwọ ahụ, ndị nne na nna, ndị nchekwa na ndị gọọmentị ọchịchị obodo Bursari ebe Dapchi dị, nwere na Damaturu taa.
content_57	O kwuru n'onyeisi ụlọakwụkwọ ahụ bụ Adama Abdulkarim na Mohammed Lamin bụ kọmishọna na-ahụ maka agụmakwụkwọ na Yobe gwara ya na ụmụakwụkwọ 906 nọ n'ụlọakwụkwọ ahụ ụbọchị awakporo ha
content_57	Nke a na-abịa ka nne na nna ụmụagbọghọ a depụtara aha mmadụ 105 na-efu.
content_58	Ọkọlọtọ IPOB
content_58	IPOB bidọ nghaghari iwe ya n'afọ 2012
content_58	Emma Powerful bụ ọnụ na-ekwuchitere otu chọ ka ekewapụta Biafra site na Naịjirịa akpọrọ Ipob ekwuola na akụkọ kwuru na Ipob ekewaala bụ akụkọ ashị.
content_58	N'akwụkwọ ozi Ipob zipuru ndị nta akụkọ, Powerful kwuru na onweghị onye ọbụla bụ Ezenachukwu Okwudili n'akpọ onwe ya onye isi ọhụrụ otu Ipob.
content_58	O kwukwara n'obụ ndị ndọrọndọrọ ọchịchị dị icheiche bụ kwa ndị iro ala Igbo chọ ka Ipob nwu ọnwụ n'ike.
content_58	Ipob etieela mkpu ọhụrụ
content_58	Ipob asaala Gọvanọ Ikpeazu
content_58	IPOB akpọrịala ndị APC ọdịda anyanwụ
content_58	"Ihe a chọrọ bụ ka ala Igbo na ndị otu Ipob nwe mgbagwoju anya," Powerful dere.
content_58	Ugbua BBC Igbo ka na chọ ị nweta ndị kpọrọ onwe ha otụ ohurụ nke Ipob ka ha kwuputa ọnụ nke ha.
content_58	Ihe anyi mara maka Ezenachukwu Okwudili
content_58	Ezenachukwu Okwudili bụ aha ọfụụ a na-kpọ maka otu Ipob.
content_58	Onweghị ọtụtụ ihe amara maka ya
content_58	Mana ozi Okwudili zịpụrụ ndị ntaakụkọ na-akọwa na Nnamdi Kanu gbahapụola ndị otu ya bụ Ipob
content_58	Okwudili dere na otu Ipob ọhụrụ nke ya mụpụtara ga-abụ otu na-eme emuma nke ha n'udo
content_58	Mana ha nyere gọọmentị Naijiria izu-uka abụọ ị tọhapụ ndị otu Ipob niile ajidere na mkpọrọ dị icheiche n'ala Naịjirịa.
content_58	Nnamdi Kanuna Ipobn'ọnụ ọgụ
content_58	Ipob bidoro n'afọ 2012, ha na-achọ ka ekewa Naịjirịa wee kenye ha mba nke ha akpọrọ Biafra.
content_58	N'ọnwa Okotoba 2015, ndị agha Naịjirịa nwụchịrị onye isi ndị Ipob bụ Nnamdi Kanu na Lagos.
content_58	Onweghị onye mara ebe Nnamdi Kanu nọrọ ugbua
content_58	N'ọnwa April nke afọ 2017 ka ụlọikpe ukwu n'Abuja hapụrụ Nnamdị Kanu n'aka Sinetọ Alaribe n'aka mbe.
content_58	N'ọnwa Septemba afọ 2017 ndị agha bidoro ngagharị ha kpọrọ 'Egwu Eke' wee wakpo be Nnamdi Kanu n'Umuahia.
content_58	Luo ugbua, onweghị onye mara ebee Nnamdi Kanu nọrọ.
content_58	N'onwa Septemba afọ 2017, ụlọ ikpe n'Abuja kpebiri n'Ipob bụ otu na-eyi egwu.
content_58	Ugbua, onweghị ihe gọọmentị kwuru maka otu Ipob a asi pụtara ọhụrụ.
content_58	Akụkọ ndị ga-amasị gị:
content_58	Gọọmenti Naịjirịa ezipụla ụgbọelu ịchọ ụmụ Dapchi
content_58	Otu nwoke egbuola ụmụaka ya n'Awada
content_59	BBC Igbo gbara ndị mmadụ ajụjụ ọnụ ị chọpụta ndị ma asụ Igbo ọfụma. A jụrụ ha ihe bụ "window" n'asụsụ Igbo.
content_60	Ndị nwe ụmụaka Dapchi na-efu efu
content_60	Ndị nwe ụmụaka Dapchi na-efu efu nọ na-atụ anya ha
content_60	Massob akatọọla ọtịtọ atọrọ ụmụakwụkwọ mmadụ otu narị na iri na ụlọ akwụkwọ ha dị na Dapchi, Yobe Steeti.
content_60	Onye na ekwuchitere Massob ọnụ ha bụ Mazị Bariara Kpalap gwara ndị BBC Igbo na ebe ọ bụ na Boko Haram nwere ike ịtọrọ ụmụakwụkwọ na-eleghị anya na-azụ, o gosiri na gọọmentị akajibeghị Boko Haram nku dị ka ha si wee kwuo.
content_60	Ọ kwara arịrị na ihe ọdachị dịka nke a nwere ike imekwa ọzọ n'ala anyị, ebe anyị ekutabeghị ume na nke meburu na Chibok, Borno steeti ihe karịrị afọ atọ gara aga.
content_60	Massob gwara gọọmentị ka ha were ọsọ ọsọ mee ihe nile ha nwere ike ime ka ụmụaka ahụ laghachite n'aka nne na nna ha.
content_60	O kwuru na ihe ga-eme ndị mmadụ enwekwa ntụkwasị obi ọzọ na ebe goomenti nọ bụ na ha na echekwaba ndụ na akụ na ụba ndị ala anyị ọfụma.
content_60	Kemgbe ụbọchị ole na ole gara aga, ndị nne na nna ụmụaka ụmụnwanyị ahụ atọrọ nọ n'akwa na iru ụjụ ma na arịọ gọọmenti ka ha kpọghachite ụmụ ha na egbughị oge.
content_60	Akụkọ ndị ga-amasị gị:
content_60	Gọọmenti Naịjirịa ezipụla ụgbọelu ịchọ ụmụ Dapchi
content_60	Otu nwoke egbuola ụmụaka ya n'Awada
content_61	Neymar da Silva Santos
content_61	PSG ji nde dọla nari abụọ zụ Neymar n'afọ 2017
content_61	Neymar da Silva Santos bụ onye egwuregwu bọọlụ otu Paris St-Germain agaghị eso n'asọmụnpị Paris St-Germain na Real Madrid n'iko Champions League maka omerụrụ ahụ n'ụkwụ.
content_61	Neymar dị afọ iri abụọ na isii merụrụ ahu n'ogweụkwụ n'ụbọchị ụka n'asọmpị Paris St-Germain na Marseille.
content_61	NFF echetala Okocha na ndị ọzọ
content_61	Oliseh na Fortuna Sittard agbasala
content_61	Ndị dokinta ekwubeghị oge Neymar ga-agbake.
content_61	Neymar ba otu PSG n'ọnwa August n'afọ 2017, o nyere goolu ruru iri abụọ na itoolu n'ime asọmpị iri atọ.
content_61	Ugbua PSG ji akara iri anọ karị Monaco.
content_61	Akụkọ ndị ga-amasị gị:
content_61	Joseph Achuzie, Dike Biafra alala
content_61	Dapchi: Gọọmenti emeribeghị Boko Haram - Massob
content_62	Son Heung-min onye Tottenham na ndị otu ya na-nwe anụrị mgbe o nyere goolu n'asọmpị iko FA.
content_62	Tottenham emerila n'asọmpị iko FA ugboro asatọ
content_62	N'egwuregwu, ndị otu Tottenham gbara ndị Rochadale ọkpụ goolu isii asatara otu n'asọmpi FA.
content_62	Mmeri a pụtara na Tottenham na otu Swansea ga-asọ mpi Quarter Final n'iko FA a ga-agba n'ụbọchị 17 nke ọnwa Maachị.
content_62	Son Heung-min nyere goolu nke mbụ na nke ise. Fernando Llorente nyere goolu atọ n'ime nkeji iri na abụọ n'okara nke abụọ, ebe Kyle Walter-Peters nyere goolu nke isi.
content_62	Son Heung-min kwụsị bọọlụ otu Rochadale
content_62	Gịnị ga-eme n'ihu?
content_62	Tottenham ga-aga ọgbọ egwuregwu Wembley n'ụbọchị atọ nke ọnwa Maachị. Ha na Huddersfield ga-asọ mpi n'iko Premier League, tupu ha na Juventus ga-asọmpị nke ha n'iko Champions League n'ụbọchị asaa n'ọnwa Maachị.
content_62	Otu egwuregwu Rochdale nwere asọmpị 16 ịzọpụta onwe ha tụpụ ha baa relegation na league otu.
content_62	Asompị ha nke mbụ ga-abụ ha na Plymouth n'ụbọchị atọ n'ọnwa Maachị.
content_62	Akụkọ ndị ga-amasị gị:
content_62	Guardiola ebuliela iko ya nke mbụ n'England
content_62	Champions League: Neymar arọjiela ụkwụ
content_63	Ibrahim Idris
content_63	Onyeisi ndị uweojii bụ Ibrahim Idris ekwuola ka steeti bụrụ ụzo wapụta ala ebemaka ọzụzụ ehi tupu ha amachie ịchigharị ehi
content_63	Onyeisi ndị uweojii kwuru nke a ụnyaahụ na kaduna na nzukọ ndị nchekwa obodo metụtara sịrị na ọ ga-enye aka igbara nsogbu na  adapụta n'etiti ndị ọrụ ugbo na ndị na-achị ehi.
content_63	Ọ gara n'ihu kwuo na nsogbu dapụtara na Benue bụ maka na gọọmenti steeti ahụ ehibeghị ọdọ ehi tupu ha machie ịchịgharị ehi
content_63	Na nzukọ ahụ nke isi okwu ya bụ, "Nkwalite obodo: Nsogbu nchekwa na mkpa ọ dị ịchọta ụzọ zuru oke ịkwụsị ya,"nsogbu dị n'etiti ndị ọrụ ugbo na ndị na-achị ehi ebidoghị n'oge ọchịchị onyeisiala bụ Muhammdu Buhari.
content_63	Idris kwuru sị:"N'uche m, iji belata ọgbaaghara dị n'etiti ndị ọrụ ugbo na ndị na-achị ehi, gọọmenti steeti ga-agba mbọ wuo ebe ọzụzụ ehi na steeti ha tupu ha eme iwu ikwụsị ịchịgharị ehi.
content_63	Akụkọ ndị ga-amasị gị:
content_63	Ngwa ahịa agbaala ọkụ n'Alaba International
content_63	'Maka Achuzia, anyị ga-ahụ na Biafra mezuru'
content_64	Ndị nọ n'ụlọụka
content_64	Ndị nọ n'ụlọụka ekpe ekpere
content_64	Ndị mba Rwanda mechiri ụlọụka ruru narị asaa maka na 'arụsighị ebe ha jiri mere ụlọụka ha ike nakwa na ha na-eme oke mkpọtụ ma ha na-aka ụka'.
content_64	Ụfọdụ n'ime ha bụ ụka pentikọstal, kama e mechikwara otu ụlọalakụba.
content_64	Otu onye ọrụ ọchịchị gwara BBC na-emepegharịrị ụfọdụ n'ime ụlọụka 700 ahụ ka ndị nyocha kwadochara ya.
content_64	E tinyekwara iwu ọhụrụ kwuru na ndị mgbasa oziọma niile ga-enweta ọzụzụ mmụta okpukpe tupu ha emepee ụlọụka.
content_64	Ụfọdụ ụka pentikọstal nke ndị mgbasa oziọma ha na-arụ 'ọrụ ebube', mụbanyere nke ukwuu na mpaghara Afrịka n'ime afọ ole na ole gara aga.
content_64	Ebe ụfọdụ ụka nwere ọtụtụ ndị ofufe na-arụ ụlọ dị mma, ụfọdụ ndị nke pere mpe na-arụ ụlọ mkpọmkpọ n'anataghị ikike.
content_64	Ụfọdụ oge, a na-akpụrụ ụlọụka ndị a n'ọnụ maka iji igwe okwu na-eme ka okwu dapụta ụda achọta ndị ofufe ọhụrụ.
content_64	Justus Kangwagye bụ onye ọrụ ọchịchị gwara BBC na ihe ha chọrọ bụ ka ụlọụka ndịa mee ihe ndị kwesịrị ekwesị.
content_64	Kangwagye gwara ndị ntaakụkọ New Times dị na Rwanda n'ụfọdụ ụlọụka ahụ na-etinye ndị otu ha na nsogbu n'ekwesịghị ekwesị.
content_64	Akụkọ ndị ga-amasị gị:
content_64	'Maka Achuzia, anyị ga-ahụ na Biafra mezuru'
content_64	Ndị uwe ojii akọwaala iwu mmachị nke Ebonyi
content_65	Ụmụanụmanụ dị icheiche nọ n'ogige ha dị n' Imo steeti.
content_65	E wukwara ụmụanụmanụ ndị a ụlọ ziri ezi ka ha wee bie ọfụma.
content_66	Ndị Agha Naijirịa
content_66	A tọrọ ụmụakwụkwọ 110 a n'ọnwa Februwarị
content_66	Taa mere ụbọchị nke iri otu na otu (11) a tọrọ ụmụakwụkwọ na-agụ akwukwọ na Girls Government Girls Science and Technical College (GGSTC) ,Dapchi, Yobe steeti ruru notu nari na iri.
content_66	Akwụkwọ ozi ndị isi ọchịchị Naijiria depụtara na-ekwu na ha ga-ebido chọwa ha n'obodo ndị agbataobi Naijiria.
content_66	Ọ bụ Mịnịsta na-ahụ maka mgbasa ozi na omenaala nke gọọmenti Naijiria bụ Lai Mohammed depụtara akwụkwọ ozi a.
content_66	N'ime ya,o kwuru na ndị isi ndị agha akwarala gawa Ugwu Awụsa ka were kwado mbọ ịchọ ụmụ aka ahụ na-efu efu.
content_66	Akụkọ ndị ga-amasị gị:
content_66	E gbuola mmadụ atọ na Rann
content_66	'APC na Buhari agbajọọla ndị Naijịrịa'
content_66	Enugwu steeti ekewapụtala ijeri naira 103 maka 2018
content_66	Ndị sonyere na njem a bụ ndị agha Naijiria gbalitere n'ọkwa.
content_66	Ha gụnyere Gen. Abayomi Olonisakin,Vice Admiral Ibok-Ete Ekwe Ibas; Chief of Army Staff; Lt.-Gen.Tukur,Buratai na Alhaji Lawal Daura.
content_66	Ha sonyere onyeisi ndị agha ụgbọelụ bụ Air Marshal Sadique Abubakar,onye nke kwagarala Ugwu Hausa.
content_66	Na mbu, gọọmentị etiti na nke Yobe steeti na-agọ na onweghị ụmụaka na-efu ebe ha kwuru na ha achọtala ha. O bụ mgbe ndị nwe ụmụ aka ndị bidoro tiwe mkpu na-ha ahụ beghị ụmụ ha magbakọ dekọta aha mmadụ nari ise ka gọọmentị kwetara na mmadụ otu narị na iiri na-efu kemgbe ndị Boko Haramwakporo ụlọ akwụkwọ ha n'onwa Februwarị iri na itoolu.
content_66	E wepụtakwara kọmiti ga-enyocha ihe niile gbasara ntọ ụmụaka ahụ.
content_67	Ndị uweojii Naịjirịa
content_67	Ọkọrọtọ ndị uweojii Naịjirịa
content_67	Ndị uweojii n'Imo Steeti anwụchiela otu nwaanyi aha ya bụ Beatrice Nnamuoh ha sịrị na-arụ ọrụ dịka ọkaiwu na-erughieru kamgbe afọ ise.
content_67	Beatrice gụrụ ihe a na-akpọ 'Sociology' na mahadum mana ọ nọ na-arụ ọrụ dịka ọkaiwu ma na-enweta ọtụtụ mmeri.
content_67	Nnamuoh, dị afọ 35, bụ onye Iyiawa dị n'Anambra steeti, mana ya na di ya na ụmụ ha anọ bi n'Okporo, nke dị na Ọrlụ n'Imo steeti.
content_67	Ndị uweojii si na ha nwetere uwe ndị ọkaiwu dị icheiche na akwụkwọ ebiri aha ụlọọrụ ọkaiwu n'ụlọ ebe Nnamuoh bi.
content_67	Nnamuoh gwara ndị ntaakụkọ Punch gbara ya ajụjụ na ya mere ihe a nke a sịrị na o mere.
content_67	"Agbanyeghị na m gụrụ Sociology, mụ na ndị ọkaiwu na-arụkọ, ya mere m jiri mụta ihe gbasara iwu. E nwekwara m ụbụrụ. Ya mere, ihe ọ bụla m mere, a na m eme ya nkeọma," Nnamuoh gwara ndị ntaakụkọ.
content_67	"A hụrụ m ọrụ ọkaiwu na anya. A chọrọ m i nweta ohere gụọ ya na mahadum ugboro anọ, n'ihi ego, emeghi m ya. Ọ bụ maka i nyere onwe m aka mere m jiri tinye aka na nrụrụaka a."
content_67	Nnamuoh na-arịọ mgbaghara, kwuo na ochegharịala.
content_67	Mana onyeisi ndị uweojii n'Ime Steeti bụ Chris Ezike kwuru n'aka kpara Nnamuoh n'Orlu mgbe ọghọrọ ndị mmadụ aghụghọ wee napụ ha ego rụrụ naịra 342,000.
content_67	"Ọ napụrụ ndị mmadụ ego ka ọ tụrụ ha asị ma reesi ha ụgbọala, ebe ọ gwakwara ha na ọ bụ onye ọkaiwu." Ezike kwuru.
content_67	Akụkọ ndị ga-amasị gị:
content_67	Ndị ntọ atọrọla otu onye ntaakụkọ
content_67	Ipob na-agọ na nkewa dị n'otu ha
content_67	Ndị mmadụ anwụọla n'ogbaghara na Kaduna
content_68	Timothy Weah
content_68	Timothy Weah ọ ga-emenwu ọfụma ka nna ya dịka ndị mmadụ si eche?
content_68	Nwa onyeisiala Liberia bụ George Weah a na-akpọ Timothy Weah ebidola ịgba bọọlụ n'otu egwuruegwu PSG, ebe nna ya gbaburu bọọlụ na mbụ.
content_68	Timothy pụtara n'ọgbọ ụnyahụ ka PSG na Troyes sọọrọ mpi.
content_68	Ka Neymar na Kylian Mbappe anọghị n'ọgbọ maka ahụ ha merụrụ, Angel di Maria na Christopher Nkunku bụ ndị nyere goolu PSG ji nwete mmeri n'asọmpi a.
content_68	Neymar na Mbappe n'anọghị ya so nye Weah ohere ịgba n'asọmpi a.
content_68	George Weah nyere goolu 55 oge ọgbara bọọlụ na PSG
content_68	Nna Timothy bụ George Weah gbaara ndị PSG bọọlụ tupu n'afọ 23 gara aga, tupu ọ gawa AC Milan.
content_68	PSG nwere asọmpi 10 n'ihu, n'ime nke ha kwesịrị inweta ọnụọgụgụ 17 ma ọ bụrụ na ha ga-ebuli iko 'French League' nke afọ a.
content_68	Ha na Real Madrid ga-ezukọ na Tusde ịgba agba Champions League nke abụọ ha. N'agba nke mbụ, Real Madrid ji 3-1 merie ha.
content_68	Onye egwu ha bụ Neymar agaghị asọmpi ọzọ n'ime 'season' a maka ahụ ọ merụrụ.
content_68	Akụkọ ndị ga-amasị gị:
content_68	Gọọmenti Naịjirịa ezipụla ụgbọelu ịchọ ụmụ Dapchi
content_68	Otu nwoke egbuola ụmụaka ya n'Awada
content_68	Egwu ndị Fulani na-achị ehi ejidela ọtụtụ
content_69	Ndị uweojii Naịjirịa
content_69	Ndị uweojii na ndị agha Naịjirịa nọ na Benue na Taraba maka nsogbu a na-ebo ndị ọchụehi
content_69	Nsogbu amalitela ọzọ na gburugburu Mambila plateau dị na Taraba Steeti nke mere ka ndị mmadụ na-atụ ụjọ na-egbuola ọtụtụ mmadụ ma gbaa ọtụtụ ụlọ ọkụ n'obodo Yelwa na Mesamari dị na Sardauna Local Government na Steeti a.
content_69	N'agbanyeghị na ndị hụrụ ihe mere na-akọwa na-egburu ihe karịrị mmadụ 40 na mwakpo a ha sị bidoro n'abalị Satude, ndị uweojii na Steeti ahụ gwara BBC na ha amaghị mmadụ ole ihe metụtara.
content_69	Egwu ndị Fulani na-achị ehi ejidela ọtụtụ
content_69	Obaseki amachiela ichi ehi n'abali
content_69	Ganduje nwere ala ga abata ndị na-achị ehi
content_69	Ndị uweojii kwuburu na mmadụ ise nwụrụ na mwakpo nke e mere na Tụsde mgbe ndị Fulani na ndị Mambila nwere esemokwu.
content_69	Mana mwakpo a mekwara n'abalị Satụde ma ruo Sọnde, butere ogbugbu ọtụtụ mmadụ.
content_69	Ndị uweojii na-akọwa na ebe ihe a mere jụzịrị oyi ka ha zipụrụ ndị uweojii gburuguru ebe ihe a na-eme.
content_69	Akụkọ ndị ga-amasị gị:
content_69	Gọọmenti Naịjirịa ezipụla ụgbọelu ịchọ ụmụ Dapchi
content_69	Otu nwoke egbuola ụmụaka ya n'Awada
content_69	Egwu ndị Fulani na-achị ehi ejidela ọtụtụ
content_70	Onye ama ama dịka Eze ndị ntoroọbịa na Naịjirịa bụ Charly Boy kwuru na obi adịghị ya mma maka ọnọdụ Naịjirịa.
content_70	Mgbe ndị BBC Igbo gbara ya ajụjụọnụ, ọ jụrụ "Gịnị mere o jiri bụrụ ndị ọjọọ na-achị Naịjirịa?".
content_70	Charly Boy kwuru na ọ na-achọ ndị ntoroọbịa pụrụiche ọ ga-akwado maka ị were oche ọchịchị Naịjirịa.
content_70	"Ọbi na-agwa m kamgbe afọ iri atọ na ise gara aga na nzọpụta Naịjirịa ga-abụ maka ndị ntoroọbịa pụrụiche," dịka Charly Boy kwuru.
content_71	Kobe Bryant onye egwuregwu bọọlụ Amerika ama ama
content_71	Mmeri pụrụiche - Kobe Bryant emeriela
content_71	N'ihe ịtụ anya mere ka Kobe Bryant bụ onye ama ama ka ọgbaa basketbọọlụ n'Amerịka atụrụla ugo na ntuliugo nke ihe onyonyo a na-akpọ Oscars.
content_71	O ritere ihe a maka ihe onyonyo nke eserese nwa-oge.
content_71	Lee ndị ọzọ nwere nrite na Oscars emere n'ọnụ utụtụ a.
content_71	Ndị mmeri:
content_71	The Shape of Water nwere nrite nke 'Best picture'
content_71	Frances McDormand ritere nke a na-akpọ 'Best actress' maka Three Billboards Outside Ebbing, Missouri
content_71	Onye ritere nke a na-akpọ 'Best actor' bụ Gary Oldman maka Darkest Hour
content_71	Guillermo Del Toro ritere nke a na-akpọ 'Best director' maka The Shape of Water
content_71	Get Out nke Jordan Peele dere ritere 'Best original screenplay'
content_72	Danai Gurira mere ihe nkiri Black Panther na Walking Dead gosiri ihe esere n'akụkụ isi ya
content_72	Ihe nrite Academy Awards nke ama ama dịka Oscars nke ugboro 90 mere n'abalị ebe ndị mmadụ gosiri ekike ha.
content_72	Lekwa ihe ndị na-eme ihe nkiri yi bịa emume a.
content_72	Daniel Kaluuya
content_72	Daniel Kaluuya bụ onye Britain so mee ihe nkiri Get Out so na ndị akpọrọ aha inweta ihe nrite Oscar
content_72	Lupita Nyong'o
content_72	Lupita Nyong'o nwetara Oscar n'afọ 2012 maka ihe nkiri o mere nke akpọrọ 12 Years a Slave
content_72	Jennifer Lawrence
content_72	Uwe Jennifer Lawrence bụ onye mere ihe nkiri Hunger Games yiri akpụrụakpụ Oscar n'acha ọlaọcha
content_72	Andra Day
content_72	Andra Day bụ onye Amerịka na-agụ ma dee egwu, dina ala na red carpet, sị ndị mmadụ bịa lere uwe ya
content_72	Oscars 2018: Ka ọ si gaa
content_72	Black Panther na-ewu ọfụma
content_72	E gosiri Afrịka n'emume mbido 'Black Panther'
content_72	Black Panther: Kedụ ụma ị bụ na ihe nkiri a?
content_72	Tom Holland
content_72	Tom Holland mere ihe nkiri Spider Man yi ezigbote uwe bịa kpọpụta aha onye nwetara ihe nrite n'emume a
content_72	Chadwick Boseman
content_72	Chadwick Boseman bụ eze T'challa nke obodo Wakanda n'ihe nkiri Black Panther yi uwe Givenchy kwara bịa Oscars
content_72	Ashley Judd
content_72	Ashley Judd nke tinyere ọnụ n'ime okwu Time's Up yi uwe na-acha odoodo pụta na red carpet
content_72	Adam Rippon
content_72	Adam Rippon n'eme egwuregwu olimpiks bekee kpọrọ figure skating mere ka ndị mmadụ kpụrụ ya n'ọnụ ka o yi uwe nwere ihe eji eke ajị mere ka ọ dị ka o si n'ime ihe nkiri Fifty Shades Of Grey rịpụta
content_72	Salma Hayek
content_72	Salma Hayek yi uwe na-acha odoodo pụta
content_72	Darrell Britt-Gibson
content_72	Ndị ose foto serela na-aga ka Darrell Britt-Gibson mere ihe nkiri Three Billboards maliri elu na red carpet
content_72	Whoopi Goldberg
content_72	Uwe Whoopi Goldberg yi n'ahụ dị ka dragon esere n'ahụ ya
content_72	Patrick Stewart
content_72	Sir Patrick Stewart mere ihe nkiri X-Men yi ntụtụ edere Time's Up n'uwe ya ka onyere ndị ose foto nsusu
content_72	Sally Hawkins
content_72	Sally Hawkins, onye Britain so na ndị akpọrọ aha inweta ihe nrite maka ihe nkiri The Shape of Water o mere chịsaara ndị ose foto ọchị
content_72	Saoirse Ronan
content_72	Saoirse Ronan mere ihe nkiri Lady Bird yi uwe pink pụta na red carpet Oscars ka afọ 10 gachara oge mpụta mbụ ya n'afọ 2008 oge ọ ka bụ nwata dị afọ 13
content_72	Meryl Streep
content_72	Akpọọla Meryl Streep aha maka inweta ihe nrite Oscars ugboro 21 kamgbe o bidoro ime ihe nkiri
content_72	Margot Robbie
content_72	Margot Robbie mere ihe nkiri I, Tonya mara mma n'ihe o yi pụta na red carpet
content_72	Tiffany Haddish
content_72	Tiffany Haddish kere ezigbote ekike ndị Afrịka nke eji mara ụmụnwaanyị Eritrea na Ethiopia
content_72	Foto niile a nwere ihe bekee na-akpọ copyright.
content_73	Akpụrụakpụ ihe nrite Oscars
content_73	2018 a mere ya afọ 90 a na-eme nturugo Oscars na Hollywood
content_73	Ka emechara Oscars nke bụ emume nturugo kachasị ada ụda n'ụwa ihe nkiri nke 2018, BBC Igbo nyochara ma hụ na mba Afrịka ndị ọzọ ka Naịjirịa mma n'ihe gbasara ihe nkiri.
content_73	Oscars 2018: N'etiti Afrịka na Naịjirịa
content_73	BBC chọpụtara na n'agbanyeghị na ụfọdụ ndị na-emepụta ihe nkiri na Naịjirịa na-etinye ụfọdụ ndị Hollywood n'ihe nkiri ha, o mebeghị ka ha soro na ndị a na-akpọ aha inweta nturugo ọbụla na Hollywood.
content_73	Nollywood bụ ndị na-emepụta ihe nkiri na Naịjirịa na mpaghara Afrịka ndị ọzọ so na ndị a na-anụ aha ya, ndị mba Afrịka ndị ọzọ egosila ha nkarị.
content_73	• Lupita Nyong'o bụ nwaafọ Kenya bi n'Amerịka nwetara ihe nrite 'nwaanyị kacha akwado ihe nkiri' n'afọ 2013
content_73	N'afọ ole na ole gara aga, a na-ahụbụ Naịjirịa dịka 'dike' n'ihe nkiri n'Afrịka, mana ugbua, ọ dị ka ndị ọzọ agaferela ha.
content_73	Ebe Nollywood n'onwe ha bụ ndị nọ n'ọkwa abụọ n'ụwa ihe nkiri na-emepụta ihe nkiri karịrị 1000 n'ime otu afọ, Hollywood na-emepụta ihe na-erughị nke ahụ mana ọkwụsịghị ha ịbụ ndị ụwa niile na-ele anya na ha kacha emepụta ihe nkiri kacha mma.
content_73	Mana abịa n'ime Afrịka, mba Kenya na Saụt Afrịka na-egosi Naịjirịa nkarị ebe ọ gbasara ihe nrite sitere na nturugo Oscars.
content_73	N'isi n'isi
content_73	Saụt Afrịka
content_73	Nanị Saụt Afrịka nweterela ihe rite maka 'ihe nkiri kacha mma ndị mba ofesi mere' akpọrọ Tsotsi
content_73	Ha nwetara ihe nrite a n'afọ 2005
content_73	Nanị Saụt Afrịka bụ mba Afrịka nwere ndị a kpọrọla aha inweta ihe nkiri (nominate) ugboro itoolu
content_73	Charlize Theron bụ nwaafọ Saụt Afrịka bi n'Amerịka nwetara ihe nrite 'nwaanyị kacha eme ihe nkiri' n'afọ 2004 maka ihe o mere n'ihe nkiri akpọrọ Monster
content_73	Kenya
content_73	Lupita Nyong'o bụ nwaafọ Kenya bi n'Amerịka nwetara ihe nrite 'nwaanyị kacha akwado ihe nkiri' n'afọ 2013 maka ihe o mere n'ihe nkiri a kpọrọ '12 Years a Slave'
content_73	Mark Peploe bụ onye Kenya nwetara 'Academy Award for Writing Adapted Screenplay' n'olu bekee maka ihe nkiri a kpọrọ, 'The Last Emperor'.
content_73	Naịjirịa
content_73	Chiwetel Ejiofor bụ nwaafọ Naịjirịa a mụrụ na Britain so na ndị a kpọrọ aha inweta ihe nrite 'nwoke kacha eme ihe nkiri' n'afọ 2014 maka ihe o mere n'ihe nkiri '12 Years a Slave'
content_73	Sophia Okonedo bụ nwaafọ Naịjirịa a mụrụ na Britain so na ndị a kpọrọ aha inweta ihe nrite 'nwaanyị kacha akwado ihe nkiri' n'afọ 2005 maka ihe o mere n'ihe nkiri 'Hotel Rwanda.'
content_74	Kenneth Okonkwo
content_74	Kenneth Okonkwo na-azọ gọvanọ Enugwu n'okpuru pati APC
content_74	Onye na-eme ihe nkiri bụ Kenneth Okonkwo nke e ji "Andy Okeke" mara ekpebiela na ya ga-azọ ọchịchị ọkwa Gọvanọ Enugwu steeti n'afọ 2019.
content_74	Kenneth bụ onye Nsukka dị n'Enugwu gwara BBC Igbo na ọ bụ mmasị ya ime ka Enugwu steeti ga n'iru dịka ọrụ nkiri ha bidoro na Naịjirịa si gaa n'iru.
content_74	Kenneth so na ndị mere ka ọrụ nkiri Naịjirịa bụrụ ihe na-ewuewu na mba ụwa dịka o sonyere na ihe nkiri e mere n'asụsụ Igbo a kpọrọ, "Living in Bondage".
content_74	Kenneth Okonkwo kọwara BBC Igbo na ihe nkiri ọ na-eme bidoro ka ihe egwuregwu na ihe iji nwe aṅụrị na abụghị akaọrụ mana ọ gara nke ọma bụrụ ihe mepụtara ihu Naịjirịa.
content_74	O kwuru na dịka ya siri ga n'ihu n'ọrụ nkiri ka ya siri chọọ ime ka Enugwu steeti gaa n'ihu.
content_74	Kenneth katọrọ ọchịchị Gọvanọ Ifeanyi Ugwuanyi bụ aka na-achị Enugwu steeti kwuo na ndị Nsukka anaghị enwe aṅụrị n'ọchịchị ahụ.
content_74	Ọ gwara BBC Igbo na nanị afọ anọ ka ya chọrọ ịchị.
content_74	Ọ na-azọ ọchịchị n'okpuru pati ndị APC.
content_74	Akụkọ ndị ga-amasị gị:
content_74	Oscars 2018: N'etiti Afrịka na Naịjirịa
content_74	Anwụchiela onye ohi akara ATM
content_74	Onyeisiala Buhari ga-aga Taraba Steeti
content_74	Ihe ndị ị na-amaghị maka Kenneth Okonkwo
content_74	1. Ọ bụ onye Nsukka dị n'Enugwu steeti.
content_74	2. O mere agwa Andy Okeke n'ihe nkiri a na-akpọ "Living in Bondage" nke e mepụtara n'afọ 1992.
content_74	3. Ọ bụ onye ọkaiwu, ọ gụrụ akwụkwọ na mahadum UNN nakwa UNILAG.
content_74	4. Ọ lụrụ nwa ụkọchukwu ya n'afọ 2000 mana ha gbara onwe ha alụkwaghị m n'afọ 2002.
content_74	5. Ọ mụrụ ọkpara ya n'afọ 2016 ka ọ gasịrị afọ itoolu ọ lụrụ nwunye ya nke abụọ bụ Ifeoma Okonkwo.
content_74	Kenneth esonyela ndị na-eme onyonyo bara ndọrọndọrọ ọchịchị
content_74	Kenneth nwere nkwado aka chịburu Enugwu bụ Sullivan Chime
content_74	Ndị na-eme ihe nkiri na Nollywood dịka Desmond Elliot, Kate Henshaw na ọtụtụ ndị ọzọ esirila na ihu TV banye ọrụ gọọmenti na steeti ha dị icheiche.
content_74	Kenneth Okonkwo gwara BBC Igbo na ya nwere ntụkwasị obi na ndị Enugwu ga-akwado ya dịka aka chịburu Enugwu Sullivan Chime kwadoro ya.
content_74	N'aka nke ọzọ, onyeisi pati APC n'Enugwu steeti bụ Ben Nwoye kwuru na Kenneth pụrụ imeri ntuliaka n'afọ 2019.
content_74	Gọvanọ Ifeanyi Ugwuanyi nọ pati PDP dịka ọchịchị ya ugbua bụ nke mbụ.
content_75	Serena Williams
content_75	Williams kwụsịrị ịsọmpi n'ọnwa isii gara aga ịga mụọ nwa
content_75	Serena Williams, bụ onye mba ụwa ma ama n'egwuregwu tenis, ewepụtala atụmatụ na mkpali o nwere ibido asọmpị mba ụwa n'egwuregwu tenis maka ụmụnwaanyị n'Afịrịka.
content_75	Ọ bụrụ na ọ gaa nkeọma, nke a ga-abụ bụ na mpaghara Afịrịka.
content_75	Ọ gwara BBC Sports na ọ bụ ihe dị ya n'uche.
content_75	N'okwu ya; "Ọ bụ ihe dị m n'obi, echekwala m ya ma a ga m aga n'ihu na-echkwa ya. Ọ na enye m obi aṅụrị maka na a na m eche na ọ ga-abụ ezi ihe ga-atọkwa ụtọ nke ukwu ebe ndị egwuregwu ga-esi na ya pụta site na mpaghara Afịrịka ga-adị nnukwu".
content_75	Akụkọ ndị ga-amasị gị:
content_75	Wenger: Ndị egwuregwu England dị aghụghọ
content_75	Kee otu bọọlụ ga-akpọtụ n'asọmpị na-abia?
content_75	Ahụ esichaghị Aubameyang ike
content_75	Asọmpi ahụ a na-akpọ WTA n'aha ịchafụ bụ nke ndị ọkacha mara n'egwuregwu tenis na-eme, ndị na-ekpokoba ya bụ otu Women's Tennis Association (WTA).
content_75	Williams kwuru na ya ga-achọ ka asọmpi ahụ mee na mba Kenya dịka o kwuru na Kenya bụ otu ebe na-amasị ya ịga nke ukwu.
content_75	O kwuru na ya ga-akwado ịlaghachi ngagharị WTA n'ọnwa isii gafee ka ya mụsịrị nwa.
content_75	Williams a tụrụla ugo tenis a kpọrọ Grand Slam Singles ugbo 23.
content_76	Nwaanyị na-ebe akwa ebe a na-eli mmadụ
content_76	Eliri mmadụ 73 nwụrụ na mwakpo emere na Benue n'ọnwa Jenụwarị
content_76	Gọọmenti Benue Steeti ekwuola na ha ga-elikọta ndị nwụrụ na mwakpo ndị a na-eche na ha bụ ọchịehi wakporo obodo Omusu, nke dị n'Edumoga dị na gọọmentị obodo Okpokwu nke Steeti ahụ na mgbede Mọnde.
content_76	Ihe a na-eme ka Onyeisiala Naịjirịa bụ Muhammadu Buhari kwere nkwa ịga steeti ahụ na ebe ndị ọzọ ọgbaghara a na-ebo ndị Fulani na-achị ehi dị na Naịjirịa.
content_76	Nke a bụ otu n'ime ọtụtụ ogbugbu mmadụ na-eme na Benue Steeti.
content_76	Ogbunigwe 'egbuola mmadụ 3 na Maiduguri'
content_76	Ọgụ Fulani na Mambila amalitela ọzọ
content_76	Na mbido afọ a, mwakpo emere na gọọmentị obodo abụọ gburu mmadụ 73 ma bute mmebi ụlọ na akụnaụba. Igbu mmadụ bụzị ihe na-eme mgbe niile na Benue kamgbe ahụ.
content_76	Mwakpo nke Mọnde merụkwara ọtụtụ mmadụ ahụ ma mee ka a na-achọ ụfọdụ ma ruo ugbua. Ndị mere mwakpo a gbakwara ụlọ, ọba nri na akụnaụba ndị ọzọ ọku.
content_76	Otu onye hụrụ mgbe mwakpo a mere na-akọwa na ọ bụ n'elekere anọ nke mgbede ka ndị omekome a wakporo obodo ma bido ịgba ihe ọbụla ha hụrụ egbe.
content_76	Gọvanọ na-achị Benue Steeti bụ Samuel Ortom so na ndị mbụ gara mgbaru n'obodo ihe a metụtara. Gọvanọ Ortom duuru ndị ọchịchị ya ịga hụ ihe mere.
content_76	Ọ gwara ndị Omusu na ndị a na-akpa ike si mba ofesi bata, ma kwukwa na-agaghị anabata ogbugbu mmadụ a ndị ọchi ehi na-eme.
content_76	O kwukwara na ọ bụ mmadụ 24 ka ha ma nwụrụ n'otu ụbọchị na mwakpo a.
content_76	Ortom sị ka ndị nchekwa nwụchie ndị isi Miyetti Allah, bụ ndị o na-ebo ebubo na aka ha dị n'ihe na-eme na Benue.
content_76	Ọ gakwara n'ihu kwuo na a ga-elikọta ndi nwụrụ na mwakpo a.
content_76	Olofu Ogwuche, bụ onye na-achị gọọmenti obodo ebe ihe mere, sị na ọgbaghara a bidoro mgbe ndị ọchịehi bịara gwa ya na ehi ha na-efu. Ọ sị na ọ bụ ka ọ na-enyocha ihe mere ka awakporo obodo ahụ.
content_76	Nsogbu ndị ọchiehi na ndị na-akọ ugbo so n'ezigbote nsogbu Naịjirịa nwere ugbua.
content_76	Onyesiala Buhari ezipụla ndị agha na ndị uweojii ka ha gaa ọrụ nchekwa n'ebe ihe a kachasị eme.
content_76	Akụkọ ndị ga-amasị gị:
content_76	Ghana na-eme mmemme nnwereonwe ha taa
content_76	Otu AU enwetala onyeisi ọhụrụ bụ Paul Kagame
content_76	Otu #OurMumuDonDo chọrọ ime ngosiiwe
content_77	Dọkita Chike Obidigbo
content_77	Dọkita Chike Obidigbo
content_77	Chike Obidigbo kwara arịrị na kemgbe ọchịchị nọ ugbua batara, onweghị ọkwa nwere isi onye Igbo ji na Abuja.
content_77	O kwuru na onye ọbụla na-asị ka Naijiria bụrụ otu kwesiri ibu ụzọ mee ka Ndigbo nweta oke ruru ha dịka ndị Awụsa na ndị Yoruba.
content_77	Obidigbo kwuru na ekwesịrị ịghagharị usoro ochịchị n'Naijiria ka ọghara inwe agbụrụ a na-emegbu emegbu.
content_77	Ọ gara n'ihu kwuo na ọ bụ ihe na-agba anya mmịrị na nanị ọdịda anyanwu bụ Igbo bụ ebe e nwere steeti ise, ebe ndị ọzọ  ka n' ọnụọgụgụ.
content_77	Nke a mere na-abia n'ụlọ omebeiwu Ndigbo enweghị ọtụtụ ndị na-ekwuru ha ọnụ ha nke ha na- enwe ndị ga-enwetara ha oke ha ma atụliba aka n'ụlọ omebeiwu abụọ dị na Naijiria.
content_77	Obidigbo kwuru na ọ bụrụ na goomenti chọrọ ime ka obodo a dị mma, ha ga-eme Okeke ka ha mere Okafọ.
content_77	O nyere ọmụmaatụ site na ihe mere na Kano steeti, ebe INEC hapụrụ ụmụaka ha soro mee ntụlịaka.
content_77	Obidigbo nyere Goomenti ndụmọdụ ka yabụ ọgụ ha na-anụso mpụ na aghụghọ bụrụ eziokwu site na inyocha ụlọọrụ INEC na etu ha si arụ ọrụ ha.
content_78	Gọọmenti Britain adịla njikere ịrụ ụlọ nkpọrọ na'Naijiria
content_78	Onye ode akwụkwọ ndị Britain na ihe na-eme na mbaọzọ bụ Boris Johnson kwuru na ya bụ ụlọ mkpọro ọhụrụ ga-enyere aka imejuputa mkwekorita Nijiria na Britain nwere ịdị na-agbanwe ndị nga ejidere .
content_78	Mgbanwe a ga-eme ka nwa afọ ọbụla ejidere dara iwu na-ala ọzọ ka akpọlaa ya obodo ya ka ọga nọọ afọ ole atụrụ ya n'ụlọ mkpọro.
content_78	Ụlọ mkpọrọ ahụ a na-ekwu na oga adi ọnụ ụlọ otu nari na iri na abụọ, bụ nke aga eguzobe n'ime ụlọ mkpọro kirikiri dị na Lagos steeti wee dowe ndi nga ụmụ Naijiria karịrị nari atọ nọ na Britain.
content_78	Nke a so na nkwekọrịta Naijiria na Britain nwere na 2014 na onye ọbụla atụrụ nga na Britain ga-ala na be ha gaa mkpọrọ.
content_78	Dịka ndị ụlọ ọrụ na-ahụ maka ikpe na Britain siri kwuo, ụmụ nijiria nọgasi n'ụlọ mkpọro di iche iche na Britain di nari ato na iri na abụọ n'ọnụ ọgụ ka mgbe 2016.
content_78	Onụ ọgụ a na-egosiputa pasenti atọ na agbakọọ ndi nile nọ n'ụlọ mkpọrọ na abughi ala nna ha n'uwa nile.
content_78	Mana ndị na-ahụ maka ikike diara mmadụ kwuru na ọnọdụ ụlọ mkpọrọ na Naijiria bụ ihe ịgba anya mmiri.
content_78	Ha kwuru na ọnọdụ ahụ jọrọ njọ nke ukwuu nke na ndị ala anyị nọ n'ụlọ mkpọrọ anaghị ekwe alọta .
content_78	Ndi emekwaranụ mmanye, na-aga gbaa akwụkwọ sị na ọnọdụ ụlọ mkpọro Naijiria na-emegide ikike diara mmadụ nke ha.
content_78	Ya mere gọọmenti Britain jiri werezia aka ya malite njem irụ ụlọ mkpọro ahụ.
content_78	Akụkọ ndị ọzọ ga-amasị gị:
content_78	'A na-emegbu Ndigbo ka ndị emeriri n'agha'
content_78	Osu a ga-akwụsị n'ala Igbo?
content_78	Lee nnukwu ihe Kathleen Thomas mere
content_79	Godwin Emefiele
content_79	Godwin Emefiele bụ Govanọ ụlọakụ ukwu Naijiria
content_79	Emefiele kpọrọ oku a taa n'Abuja mgbe ọ na-ekwu okwu na mmemme iji cheta ụbọchị ụmụnwaanyị n'ọkwa dị elu n'ọrụ ụlọakụ.
content_79	O kwuru na ọnọdụ e nwere ụgbua ebe ọ bụ sọọsọ mmadụ atọ n'ime mmadụ iri abụọ na asaa bụ ndị isi ụlọ akụ na Najiria adịghị mma.
content_79	O kwuru na CBN enyewanyela ụmụnwaanyị ohere ịnọ na nnụkwụ ọkwa gbagoro sitere na otu nwaanyi ibụ diretọ n'afọ 2001 gbalie ga ụmụnwaanyị  isii n'afọ 2017 ebe pacent ụmụnwanyi CBN were n'ọrụ gbaro site na pacent iri abụọ na anọ ga iri abụọ abụọ na asatọ.
content_79	O kwuru na CBN mara mkpa ụmụnwaanyị dị n' ịnọ na nnukwu ọkwa nke mere ka ha nwe atụmatụ iji kwalite ha.
content_79	"Dika a matara na ụmụnwoke kachasị nọrọ na nnukwu ọkwa n'ọrụ ụlọakụ, the kọmịti na-ahụ maka ọrụ ụlọakụ nke a kpọrọ bankers' Committee n'aha bekee, ewpụtala quota ga-enye ụmụnwaanyị  pacent iri atọ."
content_79	Emefiele kwuru na ọ dịkwa mkpa ka ụmụnwaanyị na-esonye n'ihe a na-eme ọnọdụ dị mkpa na ọrụ na-abụghị nke gọọmenti.
content_79	Akụkọ ndị ga-amasị gị:
content_79	Gọọmenti Britain ga-arụ ụlọ mkpọrọ na Naijiria
content_79	'Busonu omenaala na-emegbu ụmụnwaanyị agha'
content_79	Ndị dọkịta Naịjirịa enwere ike ịjụ mbuli ụgwọ?
content_80	Aisha Buhari
content_80	Nwunye Buhari na-ekwukarị uche n'ihe gbasara gọọmenti di ya
content_80	Nwunye onyeisiala Naịjịrịa bụ Aisha Buhari etiela mkpu ka ndị Boko Haram na ndị omekome ndị ọzọ na-eyi ọha egwu kwụsị ịtọrọ ụmụaka ụmụnwaanyị.
content_80	Nke a bụ iji tinye olu ya n'okwu mba ụwa dịka e mere mmemme ncheta ụmụnwaanyị ụnyaahị.
content_80	N'okwu ya, Aisha kwuru na Maachị 8 dị iche na mmemme ndị ọzọ maka ụmụaka Dapchi na Chibok ndị kwesiri ị nọ na be ha.
content_80	Ọ malitere okwu nke ọ kpọrọ "Hapụru anyị ụmụ anyị ụmụnwaanyị" nke o kwuru na ọ bụ oku ọ na-akpọ iji kwụsị ntọrị, ebe ọ rịọrọ ndị mgbasaozi ka ha gbasara ya ozi a.
content_80	Ọ gwakwara ndị nwunye gọvano ka ha sonyekwa na mgbasaozi ahụ na steeti ha dị icheiche ka ọ na-akpọtu n'akụkụ Naịjirịa niile.
content_80	Ọ sịrị: "Hapụrụ anyị ụmụ anyị ụmụnwaanyị. Hapụrụ anyị ụmụ anyị ụmụnwaanyị. Hapụrụ anyị ụmụ anyị ụmụnwaanyị" ka o kwuru.
content_80	O depụtakwara ya n'ozi ya n'igwe Facebook.
content_80	Na mbido, nwunye osote onyeisiala Naịjiria bụ Dolapo Osibanjo kelere ụmụnwaanyị na mmemme nke ụbọchị ụmụnwaanyị mana o kwuru na ụmụnwaanyị Naịjirịa nọ n'ọnọdụ dị njọ n'oge a.
content_80	Ihe ndị ọzọ ụmụ Naịjirịa na-ekwu gbasara ụmụnwaanyị
content_80	Ụmụ Naịjirịa na Twitter na-ekwupụta uche ha gbasara mmemme ncheta ụmụnwaanyị :
content_80	Ola Ola kwuru na ụmụnwaanyị na-akwado onwe ha na-akwụkwa onwe ha n'azụ.
content_80	Saamira Sanusi kwuru na ya na-ebu n'uche na o nwere nwata nwaanyị na-ele ya anya oge ọbụla ya na-eme ihe ọbụla.
content_80	Stella Udobong kwuru mkpa ọ dị ka a zụgharịa ụmụaka ma kuziere ha mkpa ndụ dị ka a ghara iji ụmụnwaanyị mere ndị na-ebu ogbunigwe dịka ndị Boko Haram na-eme.
content_80	Ụfọdụ chetakwara dọkịta Stella Ameyo Adadevoh bụ onye tufuru ndụ ya iji zọọ ndị ọzọ ndụ oge ọrịa Ebola wakporo Naịjirịa n'afọ 2014 nakwa onye bụbụrụ Mịnịsta ọrụ mgbasa ozi na Naịjirịa nke nwụrụ anwụ bụ Dọra Akunyili.
content_80	N'aka nke ọzọ, onye odeakwụkwọ mba ụwa a ma ama bụ CHimamada Ngozi Adichie akpọọla oku ka mmadụ niile tinye uchu na ịkwado ụmụnwaanyị.
content_80	Chimamanda kwuru nke a oge ya na BBC Igbo nwere mkparịtaụka, lee ya n'onyonyo a:
content_80	Chimamanda tinyere olu ya n'egwu oti egwu mba ụwa bụ Beyonce.
content_80	Akụkọ ọzọ ga-amasị:
content_80	'Ụmụnwaanyị anyị kajara akaja' - Charly Boy
content_80	Naịjiria enwere ndị nkuzi ha ga-ebinye Liberia?
content_81	Enyi
content_81	Enyi so anụmanụ a na-achọ achọ n'ụwa niile
content_81	Gọọmenti Ondo steeti ekwuola na ha na-achọ otu dinta a kpọrọ Ọjaja onye gbagburu enyi n'ohia dị na Idanre, Ondo steeti.
content_81	Akụkọ kwuru na ọha obodo gbakọrọ ikiri anụmanụ dị ụkọ ebe ọ tọgbọ n'ozu mana ka ndị nta na ndị obodo ya na-ana ya aka nọ o bu dimkpa, ndị mara ihe a na-ekwu n'obodo kwuru na ihe o mere jọgburu udele, sigbuo nkapị.
content_81	Ọtụtụ ndị mmadụ katọrọ ihe nwoke ahụ mere n'igwe okwu, Twitter.
content_81	Onyeisi ngalaba n'ahụ maka ichekwa anụmanụ nke a kpọrọ Nigeria Conservation Foundation na bekee bụ Joseph Onoja kwuru na ihe dinta ahụ mere bụ ihe mwute.
content_81	"Ọ bụ ihe mwute n'ihi na enyi ahụ sọ na enyi ohịa ole ma ole fọrọ n' Ọdida-Anyanwụ Naijiria."
content_81	"Ihe ọ mere bụ ihe megidere iwu nke ọ kwesiri inwe ntaramahụhụ iji kwusụsị ụdị ihe ime ọzọ."
content_81	Gee ihe Joseph Onoja kwuru n'uju na bekee:
content_81	Kọmishọna ahụ na-ahụ maka ọnatarachi  nke a kpọrọ 'Natural resources' na bekee n' Ọndọ na steeti bụ Rasheed Badmus tụrụ arịrị maka ihe mere ma kwuo na gọọmentị na-achọ nwoke ahụ iji taa ya ahụhụ ya.
content_81	"Ihe mere na Idanre. Anyi amatabeghị ebe ọ mere kpọmkwem. Anyi akpọkọtala ndị ọrụ nchekwa na ndị dịnta ka ha nye aka chọta nwoke ahụ.
content_81	A ga-ata ya ahụhụ n'ihi na ihe o mere bụ ihe iwu mabidoro."
content_81	Ọnụ na-ekwuru ndị uweojii na steeti ahụ bụ  Femi Joseph gwara BBC na n'ezie na ya bụ ihe mere.
content_81	O kwukwara na ha ji foto nwoke ahụ na-achọ ya.
content_81	Akụkọ ndị ga-amasị gị:
content_81	Hapụrụ anyị ụmụ anyị - Aisha Buhari
content_81	World Cup ga-atụ na BBC Lagos
content_81	Arsene Wenger ọ ga-ekuru ume ndụ ugbua?
content_81	N'ala Naijiria, dịka ọmenaala ọtụtụ siri dị, a na-ahụta onye gbụrụ enyị dịka dike.
content_81	Mana otu onye  na-agba mbọ maka nchekwa ikike dịrị anụmanụ bụ Desmond Majekodunmi kwara BBC na omenaala ahụ ewuchala, na 'ọ dịghị mma.'
content_81	Majekodunmi kwuru na omenaala ochie na ndụ agba ọhụrụ dị iche ma rịọ ka gọọmenti gbalịa ikuziri ndị mmadụ mkpa ọ dị ichekwa anụmanụ ndị nwere ike mkpochapụ.
content_82	Onye a kụrụ ịga
content_82	A nwụchiela nwoke ahụ kụgburu nwunye ya
content_82	Otu nwoke a kpọrọ Sunday Nnamani akụgbuola nwunye ya, n'Enugwu, Enugwu steeti.
content_82	Akụkọ kwuru sị na izụụka gara aga, Nnamani na nwunye ya bụ Nkechi nwere nghọtahie ebe ọ nọ kunye ya ọnọdụ ọdị ndụ ọnwụ ka mma.
content_82	E bugara ya n'ụlọọgwụ Parklane Specialist Hospital, Enugu, ebe ọ nọrọ na-enwe nleta tupu ọ nwụọ ụnyaahụ.
content_82	Otu nwoke egbuola ụmụaka ya n'Awada
content_82	Nwoke mara nwa ya aka ntị
content_82	A nwuchiela onye gbara ndị mbịarambịara si Afrịka egbe
content_82	Mgbe BBC gbara ya ajụjụọnụ n'ekwenti, ọnụ na-ekwuru ndị uweojii n'Enugwu bụ SP Ebere Amaraizu, kwuru n'ezie na ọ bụ ihe mere eme.
content_82	"Ọ bụ eziokwu. Mana ọ bụ izuụka gara aga ka nwoke ahụ na nwunye ya nwere okwu o were ihe kụọ ya n'isi. E buga ya ụlọọgwu ma ọ nwụrụ ụnyaahụ."
content_82	Amaraizu gara n'ihu kwuo na aka ndị uweojii Enugwu steeti akparala nwaamadi ahụ, ebe o sokwa enyere ha aka na nyocha ha na-eme maka ọdachi ahụ.
content_82	Ka ọ dị ugbua, e tinyela ozu nwaanyị ahụ n'ụlọozu.
content_83	Nwata Fulani na-achị ehi
content_83	Nsogbu Fulani na-achị ehi na ndị ọrụ ugbo atala isi ọtụtụ ndị mmadụ na Naijiria
content_83	N'ụzụ ụtụtụ ụnyaahụ bụ Fraide 9 ọnwa Maachi, ndị a na-eche na ha bụ ndị Fulani na-achị ehi gburu opekata mpe mmadụ ise na Miango nke dị n'okpuru ọchịchị Bassa.
content_83	Ha gbukwara mmadụ isii n'ime obodo Ganda dị na Dafu nke dị n'okpuru ọchịchị Bokkos ndị dịcha na Plateau steeti.
content_83	Ha gbakwara ụlọ karịrị ụlọ irị ise ọkụ ma merụkwa ọtụtụ ndị mmadụ ahụ.
content_83	Nke a na-eme ka onyeisiala bụ Muhammadu Buhari sepụchara ụkwụ njem ọ gara na steeti ahụ ebe ọ gara mepe ngalaba steeti ahụ na-ahụ maka ikpa udo.
content_83	Ọnụ na-ekwuchitere otu ndị ntorobịa n'obodo ahụ bụ Lawrence Zongo, kwuru na mmadụ ise egburu ebe ahụ gụnyere:  Illa Isa Peter bụ onye gbara afọ 52, Henry Audu afọ 25, Emmanuel Joseph dị afọ 16, Christopher Joseph, afọ 16 na Peace Joseph dị afọ isii. Atọ n'ime ndị a bụ ụmụnne nke abụọ bụ ejima.
content_83	Akụkọ ndị ga-amasị gị:
content_83	Gọọmenti etiti ewetuola mbubata osikapa
content_83	'Anyị na-achọ dinta gburu enyi'
content_83	Chioma Akpotha: Ime ihe nkiri bụ akara aka m
content_83	Onyeisi ndị Irigwe Development Association (IDA) bụ Sunday Abdu, gwara ndị ntaakụkọ na Jos, na iihe mere na mwakpo Miango bụ eziokwu.
content_83	Abdu sịrị: "Ọ bụ eziokwu na ndị Fulani na-achị ehị gburu mmadụ ise na Miango na mwakpo bidoro n'abali Tọọsde ruo chi ofifo ụnyaahụ(Fraide).
content_83	"Ndị ọzọ bụ ndị emerụrụ ahụ na mwakpọ ahụ e nweghị onye chọrọ ha okwu. E bugala ozu ndị ahụ n' ụlọọzụ dị n'ụlọọgwụ. Anyi anaghịzi akụ gbanụgbanụ ili ndị nke anyị egburu. Oge ọbụla anyị kwadoro ili ha, anyị ga-eme ka ndị mmadụ mara.
content_83	"Ndị na achị ehi na-egbusịsị anyị mana ọ bụ ha bụ ndị na-ebenụ. Kedụ ụdị agụgọ dị otu a? Anyị na-arịọ ndị ọrụ nchekwa ka ha tinyekwuo uchu n'ọrụ nche iji kwụsị mbibi na ịla ndụ n'iyi na-aga n'ihu."
content_83	Otu onye ndu ndị obodo na Bokkos bụ Matawa Mankut, kwetakwara na ihe mere n'obodo Ganda ụnyaahụ bụ eziokwu.
content_83	Mankut sị: "Anyị nọ n'ili ozu ugbua iji likọta ndị e gburu. Anyị na-arịọ steeti na gọọmenti etiti ka ha gbatara anyị ọsọ enyemaka iji chekwa ndụ anyị na ihe anyị nwere n'ihi na ndị a na-achọ ikpochapụ anyị."
content_83	Ọnụ na-ekwuru otu ndị agha nchekwa nke a kpọrọ 'Operation Safe Haven' bụ Majọ Adam Umar, kwuru na ihe e kwuru mere ma kwukwa na mgbe ndị mmadụ titara ha mkpu akwa na ha mere ngwa nwgwangwa zaa ha oku.
content_83	Umar kwuru na mgbe ha rutere na ndị mwakpo ahụ agbalagala.
content_83	Ọ gara n'ihu kwue na ndị agha ewerela ọnọdụ na mpaghara ahụ ma gwakwa ndị mmadụ ka wetara ha ozi ngaghari mmadụ maọbụ ihe na-edoghị anya.
content_84	Muhammadụ Buhari
content_84	Muhammadụ Buhari kpọpere trakụtọ nari anọ oge o mere njem na Plateau steeti
content_84	Ndị mmadụ nupụtara n'igwe ịnabata onyeisiala bụ Muhammed Buharị oge ọ gara njem nleta na Plateau steeti na nsonso.
content_84	Ọtụtụ ha pụtara n'ezi dị n'ụzọ ebe ewumewu ndị Buhari gara imepe dị na-eti, 'Baba oyoyo,' na-efere ya aka.
content_84	Agwa ha kpasara Buhari tụrụ ọtụtụ ndị mmadụ na anya dịka  e nwerela ọtụtụ ndị ọnụ na-eru na okwu dịka Olusegun Obasanjo na Ibrahim Babangida na Naijiria ndị katọrọ Buhari maka etu akụnaụba na nchekwa ala Naijiria siri kụọ afọ n'ala, ma gwa ya ka ọ hapụ ịzọ ọchịchị ọzọ n' afọ 2019.
content_84	Mana ụdị nnabata e nyere ya na Plateau steeti palitere ndọrịtaụka n'etiti ndị mmadụ. Ndị hụrụ Buhari n'anya na-ekwu na ogosiri na Buhari ka bụ mmadụ oha, onye a hụrụ na-anya nke ukwu nke na ọ zọ ọkwa ọchịchị na afọ 2019, a ga-atụnyere ya akwụkwọ.
content_84	Ha sị na o nwere ezi ohere inweta ọkwa  onyeisiala ọzọ.
content_84	Lee ihe ndị hụrụ Buhari n'anya na-ekwu n'igwe okwu Twitter:
content_84	Mana  ndị ọzọ na-ekwu na ịpụta n'ụzọ na-eti mkpu,efe aka abụghị ụzọ e ji ama onye ọha hụrụ n'anya, kama ọ bụ ntụliaka ga-ekwu onye bụ onye.
content_84	Nwafọ Igbo ma bụrụkwa onye otu pati UPP bụ Chekwas Okorie sịrị na ihe ọtụtụ ndị mmadụ ji pụta bụ na ndị mmadụ na-apụtakarị ịbịa hụ ndị ọchịchị.
content_84	O kwukwara na e nwe ọbịa pụrụiche, na gọọmenti ụfọdụ na-emechi ahia, ụlọakwụkwọ na ụlọọrụ.
content_84	Akụkọ ga-amasị gị
content_84	Uhuru Kenyatta na Raila Odinga ekpeziela
content_84	Gọọmenti ga-egbubilata osikapa a na-ebubata
content_84	E gbuola mmadụ 11 na Plateau steeti
content_84	Okorie gara n'hu kwuo na nke a apụtaghị na onye ahụ ga-emerị na ntuliaka.
content_84	" Ọ bụghị ikwụ n'ụzọ na-efe aka ka a ga-eji mara onye a ga-etinyere akwụkwọ na ntụliaka, ọ bụ nkwa e kwere ekwe nke e meghị  ka a ga-atụle."
content_84	Ndị na-agba mbọ ka ndị mmadụ nweta ikike dịrị ha kwenyere n'ihe Okorie kwuru.
content_84	Otu onye n'ime ha bụ Jude Ohanele sị na ndị na-apụtakarị ma ndị ọchịchị bịa njem bụ ndị enweghị ọrụ.
content_84	"Onye ọbụla bụ onye ọchịchị gara n'obodo dịka Naijiria obodo ndị mmadụ na-enweghị ọrụ, ndị mmadụ ga-apụta. Ọ bụrụ na ndị mmadụ nwere ọrụ, ha agaghị apụta. Oke ndị mmadụ pụtaranụ na-egosi ndị anamachọọrụ."
content_84	David Anyaele kwuru na ọ bụ n'oge ntuliaka ka e ji ama onye ọha hụrụ n'anya n'ezie.
content_84	N'okwu ya,  "Agaghị eji etu ndị mmadụ siri gbapụta kele onye ọchịchị mara onye ga-atunyere ya n'ihi na ihe ndị a niile e nwere ike ịzụta ha n'ahịa."
content_84	Akụkọ ndị ga-amasị gị:
content_84	Gọọmentị etiti ana-akpachị mgbasaozi?
content_84	Naịjirịa e nwere ndị nkuzi ha ga-ebinye Liberia?
content_84	Ntuliaka Italy: Etu osi gbasa gị
content_85	Mohammadu Buhari achịla Naịjirịa dịka onye agha na onye ọdịnala.
content_85	Mohammadu Buhari achịla Naịjirịa dịka onye agha na onye ọdịnala.
content_85	Ụfọdụ ndị ndu n'ala Igbo akatọọla akụkọ sịrị na ọ bụ ma Onyeisiala Mohammadu Buhari o were ọchịchị n'afọ 2019 ga-eme ka onye Igbo nwe ike ịchị n'afọ 2023 kwuo na ọ bụ okwu ọnụ ụtọ.
content_85	Onyeisi otu pati United Progressive Party (UPP) bụ Chekwas Okorie gwara BBC Igbo na mkpebi a abụghị maka otu pati, na ọ bụ dịka ụmụ afọ Igbo ha bụ.
content_85	O kwuru na onweghị etu pati na-ama ọchịchị aka n'ihu ga-eji hapụ otu nke ya bịa na-akwado ọchịchị ọ na-ama aka n'ihu.
content_85	Okorie kwuru na ọ na-ekwuputa uche nke ya, mana ebe ọ bụ na ndị ọzọ na-ekwu otu ihe ahụ, ọ pụtara otu ihe a metụtara onye ọbụla dịka ndị Igbo.
content_85	Gee ihe Chekwas Okorie kwuru ebe a;
content_85	Ndị ndu n'ala Igbo ndị ọzọ katọrọ atụmatụ ahụ gunyere; onye bụbu Mịnịsta na-ahụ maka ahụike bụ ABC Nwosu, onyeisi ọhanaeze ndị Igbo n'oge gara aga bụ Dọkịta Dozie Ikedife, onyeisi ndị Sịnetị mpaghara ọwụwa-anyanwụ bụ Enyinnaya Abaribe nakwa onyeisi ndị Eastern Consultative Forum(ECA) bụ Elliot Ugochukwu-Uko.
content_85	Cheta n'oge gara aga, otu onye na-agbasa ozi maka onyeisiala na mpaghara ọwụwa-anyanwụ bụ Osita Okechukwu kwuru na Buhari bụ otu ụzọ pụtara ihe ndị Igbo ga-eji nweta ọchịchị onyeisiala.
content_85	O kwuru na Buhari e merela ndị Igbo oke ihe kwesiri iji rita mkpụrụobi ha.
content_85	Akụkọ ndị ga-amasị gị:
content_85	'Onweghị ndị ga-elere Ahiara Katolik Diocese anya'
content_85	'Baba oyoyo' ọ pụtara 'Baba bịa ọzọ?
content_85	Uhuru Kenyatta na Raila Odinga ekpeziela
content_86	Serena na Venus Williams
content_86	Serena na Venus Williams ga-ezukọ n'asọmpi nke nrite nke 29
content_86	Onye a ma ama n'asọmpi tenis na mbaụwa bụ Serena Williams na nwanne ya nwaanyị Venus ga-apịa n'agba nke atọ na Indian Wells.
content_86	Nke a bụ dịka Serena laghachitara kamgbe ọnwa iri na anọ ọ pụrụ ịga mụọ nwa ya nwaanyị.
content_86	Serena agbaghị tenis n'ọnwa 14 ndị ahụ, mana o meriri Kiki Bertens bụ onye Nedaland 7-6 (7-5) 7-5 n'agba nke abụọ ha.
content_86	"Ihe niile bụ nrite," Serena kwuru ka o nwere mmeri n'ime otu elekere na nkeji 52.
content_86	Nwanne abụọ a zutere n'ikpeazu n'afọ 2017 mgbe ha gbara na mgbacha Australian Open bụ mgbe Serena ritere iko Grand Slam nke iri abụọ na atọ ya.
content_86	Mgbe o meriri Venus na Melbourne, Serena di ime ada ya bụ Alexis Olympia nke ọ mụrụ n'ụbọchị mbụ nke Septemba 2017.
content_86	Asọmpi a ga-abụ nke ugboro 29 ụmụnne a ga-ezụkọ n'asọmpi nrite. Serena meriri ugbo 17 n'ime ugbo 28 ha gbabugoro.
content_86	Akụkọ ndị ga-amasị gị:
content_86	Gọọmentị etiti ana-akpachị mgbasaozi?
content_86	Naịjirịa e nwere ndị nkuzi ha ga-ebinye Liberia?
content_86	Ntuliaka Italy: Etu osi gbasa gị
content_87	Ndị mbịmbịa nọ n'elu mmiri
content_87	Gọọmenti naịjirịa kpọlatara ọtụtụ ndị Naịjịrịa a na-ata ahụhụ na Libya n'ọnwa Jenuwarị
content_87	Ihe ruru mmadụ iri ise ka a gbapụtara na orimiri Mediterranean ụbọchị Satọde dịka ha na-achọ ibanye mba Itali dị Libya.
content_87	Ndị nyere ha aka bụ ndị nchekwa nọ n'akụkụ mmiri na Libya, ndị ọrụ enyemaka na ndị dọkịnta na-akpagharị akpagharị a kpọrọ Doctors (MSF) without Boarders na aha bekee.
content_87	Ndị Naịjirịa ahụ nọ n'elu ụgbọ mmiri gunyere ndị mbịmbịa mmadụ otu narị na iri ndị ọzọ oge a gbapụara ha.
content_87	Ndị isi obodo ahụ kwuru n'ụgbọ ahụ ekpuchala na mmiri tupu ha erute ebe ha nọ.
content_87	Dịka ndị MSF siri dee n'akara ha na twitter, ha kwuru na ebe obi kopụrụ ụfọdụ nime ha, onweghi onye meruru ahụ dịka ha gbapụtasịrị ha niile.
content_87	A ghara ndị Naịjirịọ́ sọ na ndị ahụ, ndị ọzọ si obodo ndị dị na mpaghara Afrịka ndị ọzọ.
content_87	MSF ga-akpọ ha gaa ItalI dịka ha na-ekwu na ụgbọ mmiri ha ga-anọ na-agbapụta ndụ mmadụ ma nyere ha aka.
content_87	Mana ndị ọrụ nchekwa Libya jidere, ha na-akpọghachi ha Libya maka na otu EU nyere ha ikike ịkwụsị ndị mbịambịa ibanye mba dị na Europe.
content_87	Libya bụ isi obodo ndị mbịmbịa na-esi abanye Europe.
content_87	Ọtụtụ ndị mmaọ̄ụ anwụọla n'ụzọ nakwa n'elu mmiri Mediterranean dịka ha na-achọ ịga Europe.
content_87	Gọọmeti Naịjirịa na gọọmenti ndị ọzọ dị n'Afịrịka ebidola mgbasaozi iji kpọlata ndị tọrọ atọ na mba Libya.
content_87	Akụkọ ndị ga-amasị gị:
content_87	Mmadụ 136 esịla Libya laghachịte
content_87	Mmadụ iri itoolu emiela mmiri na Libya
content_87	Ntuliaka Italy: Etu osi gbasa gị
content_88	Okporo uzo n'obodo
content_88	Ndị Benue nwereike ị na-ewe iwe maka oge onyeisiala gburu ị bịa leta ha
content_88	Onyeisiala Buhari mere njem na Benue steeti maka isoro ha rue ụjụ maka ndị nwụrụ n'ọgbaghara ndị ọchịehi na ndị ọrụugbo.
content_88	Mana nnabata ya adịghị ka mgbe ọ gara Plateau steeti dịka okporoụzọ niile tọgbọ chakoo ka onyeisiala bịara n'obodo ahụ ebe ọtụtụ ndị mmadụ a pụtaghị bia zute ya.
content_88	Benue a kagbuola NYSC
content_88	Achọtala ndị uweojii furefu na Benue steeti
content_88	Ndị uweojii anọ efuola na Benue
content_88	N'okwu ya o kwuru na mwakpo na-emekarị na Benue bụ ihe na-eme gọọment obi ọjọọ, ma kwe nkwa na gọọment ga akwụsi ya.
content_88	"Agaghị m eleghara gbuogbuogbuo na-eme na Benue n'akụkụ Naijria ndị ọzọ.mwakpo na-emekarị na Benue na eme m obi ọjọọ. Anyị na-agba mbọ ime ihe niile iji kwụsị ya."
content_88	Ka akụkọ a na-apụta, ndị Miyetti Allah ji ohere ahụ na-arịọ mgbaghara maka ihe mere n'etiti ha na ndị ọrụụgbo n'obodo dị iche iche na Benue steeti.
content_88	Ọtụtụ mmadụ kwuru na njem Buharị na Benue abiaghi no oge
content_88	Cheta n'ịzụka iri garaga n'ime obodo Logo na Guma ndị ji egbe ha ana-ebo na ha bụ ndị ọchịehi gburu ọtụtụ ndị ọrụụgbo n'ime obodo di iche iche na Benue steeti.
content_88	Akụkọ ndị ga-amasị gị:
content_88	Uru a dị n'irụ ụzọ njikọ n' ọwụwa anyanwụ?
content_88	Frank Wolf: Boko Haram na Naịjirịa ga-akwusị
content_88	Rwanda: Amụmaigwe egbuola ndị ụlọụka
content_89	Okpu ụmụ nwaanyị abụọ
content_89	Ọtụtụ ihe na-amasị ụmụnwaanyị
content_89	Nrị dị nma, ịchọ nma, ego, ezumike, ụmụaka, alụmdinanwunye, mmekọrịta ha na enyi ha...ihe masịrị ụmụnwaanyị karịrị akarị.
content_89	Mana ugbua anyị ga-akọrọ unu ihe ise kachasị amasị ụmụnwaanyị, ọkachasị ndị Igbo:
content_89	Ha anaghị eji ụmụ ha egwu egwu makana ezinaụlọ ha dị oke mkpa.
content_89	Ụmụaka ha bụ ihe mbụ na ndụ ha.
content_89	Ụmụnwaanyị ala Igbo bụ oriakụ na-achọ ebe ahụ ga-adị ha mma
content_89	"Ahụ chọrọ nhicha" ụmụnwaanyị adịghị achọ mmekpa ahụ.
content_89	Ha chọrọ ka ha kee ekike dị mma
content_89	Ụmụnwaanyị Igbo na-eji ejiji dị mma ọge ọbụla.
content_89	Ụmụnwaanyị ala Igbo na-achọ ụmụnwoke na-agba mbọ
content_89	Ihe ọbụla nwoke tinyere aka na ya, nwaanyị Igbo ga-akwado ya.
content_89	Ha na-achọ itinye aka n'ọrụ ogeọbụla, ha anaghị achọ ịnọ nkịtị
content_89	Ihe niile nwaanyị chọtara ime, ọ ga-eme ya ọfụma.
content_89	Akụkọ ndị ga-amasị gị:
content_89	INEC kwenyere n'igwe 'card reader'
content_89	China emela Xi onyeisiala ruo n'ọnwụ
content_89	Rwanda: Amụmaigwe egbuola ndị ụlọụka
content_90	Ibrahim Idris
content_90	Ndị uweojii na ndị agha enwebeghị ike ịkwusị ogbugbu mmadụ na Benue steeti
content_90	Obi mebiri ọtụtụ ndị mmadụ oge onyeisiala Naịjirịa bụ Mohammadu Buhari kwuru na ọ tụrụ ya n'anya na aka na-achị ndị uweojii bụ Ibrahim Idris nupuru isi n'iwu o nyere ya.
content_90	Buhari gwara Idris ka o biri na Benue ruo mgbe a ga-akwụsị igbu mmadụ na steeti ahụ.
content_90	Mana Idris nọrọ na Benue nanị mkpụrụ ụbọchị ole na ole tupu ọ laghachị Abuja.
content_90	Ndị Benue apụtaghị nabata Buhari
content_90	Ndị uweojii anọ efuola na Benue
content_90	Na nleta Buhari biara ịleta ndị Benue ụnyaahụ, o kwuru na o juru ya anya na Idris mere ụdịrị ihe a.
content_90	Mana ndị okachamara BBC kpọrọ n'elu ekwentị kwuru na ọ rara ahụ ikweta na onyeisiala obodo amaghị ebe onyeisi ndị uweojii nọ mgbe niile, maọbụ ebe ọ nọ arụ ọrụ.
content_90	Larry Oguego bụ onye ọkachamara gwara BBC Igbo na ọ bụ ihe ihere na ihe a na-eme na Naịjirịa.
content_90	O kwuru sị "n'uche m onyeisiala anyị maara na Idris anọghị na Benue, ihe eji sị Idris gawa Benue n'oge mbụ bụ maka mkpu ndị Naịjirịa na-eti."
content_90	Gee n'uju ihe ọkammụta Larry Oguego kwuru maka okwu nke a.
content_90	Akụkọ ndị ga-amasị gị:
content_90	Ọgbaaghara na-ada n'ụlọ Ojukwu
content_90	'Anyị ga-eji mkparịtaụka tọpụta ụmụakwụkwọ 110 a tọrọ'
content_91	Otu onye nwere isi mgbaka
content_91	Naịjirịa enweghị otụtụ ụlọogwụ na-agwọ ndị nwere ọrịa isi mgbaka
content_91	Ilu Igbo kwuru na ndị ọrụaka ụgbọala (mekanik) ekweghị mmadụ mara onye isi dị nma na onye isi mebiri emebi.
content_91	Ilu nke a na-abia ka otu onyeara akpọrọ Lekan Adebisi gara n'otu ụlọakwụkwọ akpọrọ St John's Anglican Primary School Agodo dị n'Ogun steeti gbuo ụmụakwụkwọ abụọ.
content_91	Aha ụmụaka abụọ ahụ bụ Mubarak Kalesowo na Sunday Obituyi.
content_91	Ha abuọ dị afọ anọ, nọcha na klasị ọtaakara.
content_91	Mberede okporoụzọ egbuola ụmụakwụkwọ 21
content_91	Mwakpo Yobe: Ụmụakwụkwọ abụọ anwụọla
content_91	Ụmụakwụkwọ ruru 17 anwụọla n'Amerịka
content_91	Akụkọ kwuru na onyeara a batara n'ụlọakwụkwọ a mgbe ụmụaka na-aga egwuregwu, wee kpaa mkpamkpa a.
content_91	Ugbua, onweghị onye mara ebe Adebisi nọ maka na ọ gbara ọsọ oge ọ magburu ụmụakwụkwọ a.
content_91	Ọnụ na-ekwuchitere ndị uweojii n'Ogun steeti bụ Abimbola Oyeyemi gwara BBC na ndị uweojii na-achọ ya achọ n'ebe niile ugbua.
content_91	O kwukwara na ndị uweojii agaala n'ụlọakwụkwọ ihe mberede a mere maka ime ka udo laghachịta.
content_91	Gịnị ka ha ga-eme Adebisi?
content_91	Ihe kachasị ndị uweojii mkpa ugbua bụ ijide ya n'aka.
content_91	Oyeyemi kwuru na ndị uweojii anaghị akpọ Adebisi 'ogbummadu' ugbua maka na ha ka na-achọ ịchọpụta ihe mere o jiri kpaa mkpamkpa a n'isi mbido.
content_91	Akụkọ ndị ga-amasị gị:
content_91	Onwere ihe Buhari ga-eme Ibrahim Idris?
content_91	Ọgbaaghara na-ada n'ụlọ Ojukwu
content_92	Nwaanyị na-ebe akwa
content_92	Ndị Plateau sị Buhari ya ritue n'ọkwa ọchịchị
content_92	Ndị e chere na ha bụ ndị ọchị ehi egbuola ihe ruru mmadu iri abụọ n'ise na Plateau steeti na mpaghara ugwu Naịjiria.
content_92	Ọnọọgụgụ na-ekwu na ndị nwụrụ n'ihe a bụ nwoke iri n'itoolu, ụmụnwaanyị atọ na ụmụaka atọ na ebe ahụ.
content_92	Onye na-ekwuchitere ndị uweoji ọnụ bụ Matthias Terna sị na ndị malietere ị gba egbe ma ị gbakwa ọtụtụ ụlọ ọkụ n'abalị ụnyaahụ.
content_92	Matthias sị kwa na ọ bụ n'obodo Dundu na Kwall ebe Plateau steeti na Kaduna steeti nwere oke ala ka ihe a mere.
content_92	E gbuola mmadụ 11 na Plateau steeti
content_92	'Baba oyoyo' ọ pụtara 'Baba bịa ọzọ'?
content_92	Ndị Benue apụtaghị nabata Buhari
content_92	Onye ọnụ na-eru n'okwu n'ihe gbasara nchekwa achọghị ka akpọ aha ya sị na anyị kwesiri iji aka ike soro ndị mwakpo a.
content_92	Ọ sị na ọbụ ihe mwute na ihe a mere n'ọtụtụ ụbọchị gara ebe Buhari gara i leta ndị ụdị mwakpo a metụtara mbụ.
content_92	Onye ọkachamara ahụ gwakwara BBC n'ihe a gosiri n'uche onyeisiala Buhari adịghị n'ihe na-eme n'ala.
content_92	Matthias bụ onye na-ekwuru ndị uweoji sị na o nwere atụmatụ ndị agha na-eme n'obodo Plateau steeti a na-akpọ 'Operation Safe Haven' n'asụsụ bekee
content_92	Ọ sị naọbụ ndị agha na ndị uweoji jịkọrọ aka na-emepụta atụmatụ a.
content_92	Terna ji kwa ohere a na-ekwu na ha kwesiri ị nweta ndị mmadụ ọzọ ga-enyere ha aka gbochie ụdị mwakpo a ime ọzọ.
content_92	Akụkọ ndị ga-amasị gị:
content_92	Trump achụọla Rex Tillerson n'ọrụ
content_92	Onyeara egbuola ụmụakwụkwọ abụọ
content_92	Ọgbaaghara na-ada n'ụlọ Ojukwu
content_93	Ibrahim Idris were ọchịchị onyeisi ndị Uweojii n'ọnwa Maachị afọ 2016
content_93	Ibrahim Idris were ọchịchị onyeisi ndị Uweojii n'ọnwa Maachị afọ 2016
content_93	Onyeisiala bụ Mohammadu Buhari gwara onyeisi ndị Uweojii bụ Ibrahim Idris ka ọ wuchie n'isi ọchịchị dị na Abuja, bịa kọwa ihe mere oji gbahapụ Benue Steeti.
content_93	Mgbe Idris wuchiri n'Aso Villa ụnyaahụ, Onyeisiala gbara ya ajụjụ ihe mere o ji nupuisi n'iwu o nyere ya ka ọ kwakọrọ ngwongwo ya laa Benue Steeti.
content_93	Oge mkparịta ụka ha nọrọ nkeji iri atọ, ebe onyeisiala na-abatara ya n'ime ụlọ n'onweghi onyeọzọ nọọ ya.
content_93	Onyeisi ndị Uweojii hapụrụ isi ọchịchị bụ Aso Villa na-atụpụrụghị onye ọ bụla ọnụ oge mkparịta ụka ha gụrụ.
content_93	Onye enyemaka pụrụiche na mgbasa ozi nke ọnyeisiala bụ Garba Shehu kwuputara na mkparịta ụka ahụ bụ eziokwu.
content_93	Shehu jụkwara ịkọwa ihe bụ isiokwu ụka ha, kwuo na ọ ka onyeisi ndị Uweojii kọwa ọrụ ya iji gbochie ọgbaghara dị na Benue Steeti.
content_93	Cheta na mgbe onyeisiala mgbe ọ gara Benue kwuru na ọ bụ ihe iju anya nye ya na Idris anọghị na Benue Steeti dịka ọ nyere ya n'iwu.
content_93	Akụkọ ndị ga-amasị gị:
content_93	Stephen Hawking anwụọla n'afọ 76
content_93	Buhari ajụla ibinye aka n'iwu ọhụrụ
content_93	'Anyị anaghị agba akwụkwọ ntuliaka ọkụ'
content_94	Buhari bidoro njem nleta n'obodo ndị nwere ọgbaghara na Naịjirịa nke gunyere Taraba, Plateau, Benue tupu ọ gawa Yobe.
content_94	Buhari bidoro njem nleta n'obodo ndị nwere ọgbaghara na Naịjirịa nke gunyere Taraba, Plateau, Benue tupu ọ gawa Yobe.
content_94	Onyeisiala Mohammadu Buhari kwuru na ọ ka onye bụburu onyeisiala n'oge gara aga bụ Goodluck Jonathan mma na-ileba anya na ntọrọ ụmụaka akwụkwọ.
content_94	O kwuru nke a ụnyaahụ mgbe o mere njem nleta n'obodo Dapchi nke Yobe Steeti, bụ ebe atọrọ ụmụaka ahụ n'ọnwa gara aga.
content_94	Ọ katọrọ ọchịchị Jonathan na nleghara anya ụmụakwụkwọ Chibok mgbe atọrọ ha n'afọ 2014, ma kwuo na ọ bụ enweghị uche.
content_94	Ụfọdụ ụmụakwụkwọ a bụ ndị atọrọ
content_94	Mana Okwu Buhari a ebutela ọsịsa dị icheiche site n'aka ọtụtụ ndị mmadụ.
content_94	Onye na-ekwuchite ọnụ ndị otu 'Bring Back Our Girls' bụ Sesugh Akume ekwuola na onyeisiala agbalịghị.
content_94	Akume kwuru, "Obi adịghị anyị ụtọ, ihe a bụ afọ anọ atọrọ ụmụaka Chibok, ugbua o meela n'obodo Dapchi dịka ọchịchị Buhari na-eme otu njehe Jonathan mere n'oge nke ya."
content_94	"O ruola otu ọnwa atọrọ ụmụaka ahụ, mana ugbu a ka Gọọmenti na-aga ebe ahụ."
content_94	"Agbanyighị asị niile ha tụrụ na ha-agbapụtala ụmụaka Dapchi."
content_94	Onyeisiala kwere ndị nne na nna ụmụaka Dapchi na ọ ga-agbapụta ụmụaka ahụ atọrọ
content_94	Onye enyemaka pụrụiche nke Jonathan bụ Reno Omokiri kwuru na nwa Buhari bụ Yusuf Buhari nwere mgbuchi karịa ụmụaka Dapchi.
content_94	O kwuru na oge atọrọ ụmụaka Chibok, Jonathan kpọrọ oku nzukọ ndị nchekwa, ebe Buhari kagburu nzukọ ndị nchekwa n'oge atọrọ ụmụaka Dapchi.
content_94	O kwukwara n'oge Yusuf Buhari nwere ihe mberede okproụzọ na Buhari kagburu njem niile onwere, ma gawa ileta nwa ya n'ụlọọgwụ.
content_94	Akụkọ ndị ga-amasị gị:
content_94	Ndị mụrụ ụmụakwụkwọ Dapchi wuchiri Abuja
content_94	Ndị mụrụ ụmụakwụkwọ Dapchi wuchiri Abuja
content_94	Onye ọzọ kwuru uche ya bụ Femi Fani-Koyede na tuwita ya;
content_94	Onye na-ekwuchitere Jonathan ọnụ bụ Reuben Abati kwuru nke ya na tuwita;
content_94	Ụmụafọ Naịjirịa ndị ọzọ kwuru uche na tuwita;
content_95	Nwa ọhụrụ na nne ya
content_95	Ọmụgwọ bụ ọmenaala Igbo bidoro kemgbe gboo nke ka na-eme ruo ugbua
content_95	Ile ọmụgwọ n'omenala Igbo bụ oge nne na-abịa ileta nwa ya nwaanyị na nwa ọ mụrụ (nke bụ nwa nwa ya).
content_95	Ụfọdụ oge, ọ bụrụ na nwaanyị enweghịzị nne (ọ bụrụ na nne mụrụ ya anwụọla), nwunye nna ya maọbụ nne di ya ga-abị nọrọ n'ụlọ ya lee ya ọmụgwọ.
content_95	Ihe ise masịrị ụmụnwaanyị
content_95	Ụmụnwaanyị ewechighala isiowu n'ụdị ọhụrụ
content_95	Uru nwaanyị abụghị sọ n'ụsọekwu
content_95	Ihe mere o ji bụrụ nwaanyị na-ele ọmụgwọ kama nwoke, bụ maka na a na-ewe ya na ọ bụ nwaanyị kacha mara ihe gbasara ya maka na ọ gabigala ọnọdụ ahụ n'onwe ya.
content_95	Oge ọmụgwọ bụ oge nne na-akụziri nwa ya nwaanyị ihe niile ọ ma maka ilekọta nwa a mụrụ ọhụrụ.
content_95	Ụfọdụ oge, ọ na-abụ nne mụrụ nwa laa, nne di ya abịa bido lewe ya ọmụgwọ nke ya.
content_95	Nwaanyị mụrụ nwa ọhụrụ na-eji ohere ọmụgwọ zuru ike ma nne ya na-elekọta nwa ya.
content_95	Ihe nne na-eme n'ọmụgwọ
content_95	Nne ga na-enye nwa ya nwaanyị ihe ga-eme ka mmiri ara ya gbaa ọfụma
content_95	Nne ga na-esiri ya nri ndị ga-eme ka ahụ ya gbakee ọfụma
content_95	Nne ga na-ama ya mmiri ọkụ n'afọ na ebe ndị ọzọ ọ chọrọ, ma tekwaa ya ihe ga-ekpo ya ahụ ọkụ (robb, aboniki)
content_95	Nne ga na-enye nwata ọhụrụ nri, saa akwa ya ma saa ya ahụ
content_95	Ọ ga-adọtịkwa nwa ọhụrụ ahụ, ma hịa ya aka n'ahụ ọfụma
content_95	Ọ ga na-ahụ na nwa ya nọ ala n'elu bọketị awụnyere mmiri ọkụ na nnu na ọgwụ eji achụ nje, nke ga-eme ka ọbara ọjọọ nwee ike gbapụta
content_95	Ọ ga na-ekekpa ya afọ ka o nwee ike taa ma hara etu ọhabu tupu ọ dị ime
content_95	Nne ga na-agba nwa ya nwaanyị ume maka na ya na onwe ya anọọla n'ọnọdụ ahụ mbụ
content_95	Ọ ga na-arụkwa ọrụ ndị ọzọ dị n'ụlọ dịka ihazi ụlọ na isi nri ezinaụlọ na-eri
content_95	Uru ọmụgwọ bara
content_95	Ọmụgwọ bụ oge nne, nwa ya na nwa nwa ọhụrụ ya na-eji enwe ezigbo mmekọrịta nke bekee kpọrọ 'bonding'. Maka nke a ka ọtụtụ ndị nne na-eji aga ebe ọbụla nwa ha nọ mụọ nwa, ma n'ụlọ maọbụ na mba ofesi, ịga nọkọọ ihe ruru ọnwa atọ maọbụ karịa.
content_95	Ọ ga-akuzikiri nwa ya nwaanyị ihe ubeakwa nwa ya pụtara, maọbụ akwa agụrụ maọbụ akwa mmekpa ahụ.
content_95	Nri ekwesịrị iri n'ọmụgwọ
content_95	Nwaanyị a na-ele ọmụgwọ nwere nri ndị ọ na-eri. Ụfọdụ bụ iji asụchapụ ọbara kpụkọrọ ya n'afọ oge nwa nọ ya n'ime. Nri ndị a bụ ma mkpọrọgwụ ma ngwanri dị icheiche.
content_95	Ofe mmiri ụda
content_95	Ji mmiri ọkụ
content_95	Ofe nsala
content_95	Mmiri ọgwụ etere ete
content_95	Tii dị ọkụ na akamụ
content_95	Nri asụrụ asụ
content_95	Nzu
content_95	Azụ ọkpọọ na okporoko
content_95	Anụ ọkụkọ
content_95	Ụda
content_95	Ehuru na ehu
content_95	Ụzịza
content_95	Ụtazị
content_95	Nri ọbụla ga-enwe ezigbote ose
content_95	A na-ekwu na ụda na-egbochi afọ ime na ọrịa ndị ọzọ dịka agbaikpere
content_95	Nri nwaanyị ekwesịghị iri n'ọmụgwọ
content_95	Ihe juru oke oyi
content_95	Egwusi, ọgbọnọ na ofe ọbụla e ji mmanụ e si
content_95	Ahuekere
content_95	Nri ọbụla nwere abụba  (nwaanyị anaghị eri ya maka na a na-ewe ya na abụba ga-akpụkọ ya n'afọ maọbụ n'ahụ)
content_95	Akụkọ ndị ga-amasị gị:
content_95	Ụgwọ isi nwaanyị ọ dị mkpa taa?
content_95	Ihụtụla nwaanyị gbara ajị ka nwoke?
content_95	Ihe ise masịrị ụmụnwaanyị
content_95	Kedụ ihe bụ ebumnuche gị maka ịgba mkpe?
content_95	Ngwụcha ọmụgwọ
content_95	Ọmụgwọ gwụ, nne bịara ọmụgwọ ga-enweta ihe buru ibu.
content_95	Ndị ọ bịara ileta ga-azụtara ya ihe onyinye dị icheiche dịka ego, akwa ọmụma, akpụkpọụkwụ, akpa, ihe nri dị icheiche, wee dịrị gawazie.
content_95	A ga-azụtara ya akpa nnu na akpa ncha nke ọ ga-eke ndị agbataobi ya ma ọ laruo ebe o bi.
content_96	Ndị mmadụ bu egbe wakporo ndị ụka St. Phillips n'afọ gara aga
content_96	Ụmụ nwaanyị Ozubulu nọ n'okpuru Ekwusigo na Anambra steeti gara n'ụlọọrụ ndị uweojii nke dị n'Amwabia ị rịọ ha mkpuchi ụnya ahụ.
content_96	Ha mere nke a  maka ịkpe dị n'etiti ndị echere na ha-wakporo ụlọụka dị n'obodo ha n'ụbọchị 6 ọgọstụ afọ gara aga.
content_96	Ha sị na ndị a na-eyi ndụ ha egwu na ọ bụkwa n'ihi nke a ka ha na-achọ mkpuchi ndị ga-enye akaebe megide ndị wakporo ha n'ụlọ ikpe.
content_96	Ha bu akwụkwọ nnukwu gaa-ebe ahụ edere "anyị chọrọ ịkpe zuruoke" "anyị chọrọ mkpuchi ndị uweoji n'ụlọikpe"
content_96	Ihe onye akaebe kwuru maka ọchụ Ozubulu
content_96	Ọnụ na-ekwuchitere ndị uweoji na Anambra bụ Nkiruka Nwode gwara BBC Igbo na-ekwe ntị na ihe dị ụmụnwaanyị a mkpa bụ ka udo were ọnọdụ n'obodo ha.
content_96	Nwode sị na ụmụnwaanyị a na-eme ihe a rịọrọ ndị uweoji mkpuchi ka ha na-akwado ịga ụlọikpe maka ụchụ e gburu n'obodo ha.
content_96	Onyeisi ndị uweoji na Anambra steeti bụ Garba Baba Umaru nyere ụmụnwaanyị a nkwado, sị ha gaa n'iru.
content_96	Umaru gwara ụmụnwaanyị ahụ na "ebe ọ bụ na m nọ ebe a, ọnweghị ihe ga-eme unu, m ga-ahụ na unu nwetara ikpe zuruoke".
content_96	Ihe mere n'Ozubulu
content_96	Ndị bu egbe gara n'ụlọụka St. Phillips nke ụsoro Katolik were gbagbuo ndị mmadụ ebe ha na-aka ụka
content_96	Mwakpo a mere chịrị ndụ mmadụ 11 n'ụtụtụ Ọgọstụ 6 afọ 2017
content_96	Akụkọ sị na ọ bụ esemokwu n'etiti mmadụ abụọ bi na Mba Saut Afịrịka butere ihe a.
content_96	Nke a mere ka ndị uweooji nke Mba Naịjirịa na Saut Afrịka bido nyocha n'ime okwu a
content_96	Ndị eboro ebubo na ọ bụ ha kpara nkata ghọrọ ngịga n'okwu mkpamkpa ahụ mere bụ: Onyebuchi Mbanefo, 46, Chukwudi Ugwu, 30 na Great Chinedu Akpunonu, 44
content_96	Okwu a ka nọ n'ụlọikpe ebe ndị akaebe jisike na-apụta kwa ụbọchị
content_96	Akụkọ ndị ga-amasị gị:
content_96	Aruziwela ahịa Timbershade gbara ọkụ
content_96	Uru ọmụgwọ bara n'omenala Igbo
content_96	Egbuola ndịagha Naịjirịa abụọ na Plateau
content_97	Ụmụagbọghọ na-eso nwaanyi na-agba akwụkwọ
content_97	A na-emekpa ụmụagbọghọ na-alụbeghị di ahụ
content_97	Nkiru (anyị etinyeghị aha nna ya dịka anyị siri kwe ya nkwa) dị ihe karịrị afọ iri atọ na-arụ ọrụ dịka onye na-anabata mmadụ n'ụlọọrụ ha dị na Lagos mana ọ lubeghị di.
content_97	Nkiru gwara onye ntaakụkọ  BBC na ọnọdụ ya na-ebutere ya mkparị, mmegbu, ịkpa oke na ihe obi ọjọọ n'aka ndị ezinaụlọ ya na ndịọzọ.
content_97	"Oge ikpeazụ m gara ụlọ, ndị ụlọ anyị gwara m na m alọtazina ụlọ  ma o buru na onweghị nwoke m ji aka lọta."
content_97	Ọ tụrụkwara arịrị na nwanne nna ya (nna ya anwụọla) anaghị enye ya na nwanne ya nwaanyị oke ruru ha n'ihi na ha alubeghị di.
content_97	Gee ihe Nkiru kwuru:
content_97	'Ndị ụlọ anyị sị m ma alọtazina ụlọ ọzọ ma m ahụghị di'
content_97	N'ala Igbo, ịlụ di bụ ihe e ji agụ onye tozuru okenye
content_97	Dịka nchọpụta nke ọnụọgụgụ na ahụike nke a kpọrọ 'National Demographic and Health Survey' na bekee e mere n'afọ 2013 siri gosipụta, n'ala Naijiria, ụmụnwaanyị dị bido afọ 15 rue afọ 19 lụrụ di dị pasentị 28.2, ebe ndị dị afọ 35 rue afọ 39 lụrụ di dị pasentị 89.4.
content_97	Uru ọmụgwọ bara n'omenala Igbo
content_97	Osu a ga-akwụsị n'ala Igbo?
content_97	Nke a na-egọsị na ịlụ di bụ omenaala zụrụ agbụrụ ọnụ n'ala Naijiria.
content_97	Mana ọ bụrụ na nwaanyị etoruo ogo ịlụ di ma ọ lughị, ọkachasị na mpaghara ọwụwa-anyanwụ Naijiria, a na-elede ya anya, na-emekpakwa ụfọdụ ahụ, ọtụmadị ihe ha mepụtarala na ndụ.
content_97	Ginị na akpata ya?
content_97	Dika ndị ọkammụta n'ihe gbasara mmekọrịta mmadụ na ibe ya nke a kpọrọ 'sociologists' na bekee siri kọwa, ihe na-akpatakarị mmegbu maọbụ mkpagbu ụmụnwaanyị alụghị di bụ omenaala na enweghị ezi nghọta.
content_97	N'okwu ya, Dr Adedeji Oyenuga bụ onye na-akụzi 'Sociology' na Lagos State University, kọwara na ọ bụ omenaala nakwa na ụfọdụ ndị nne na nna na-ahụ alụghị di nwa ha  dika ihe na-egosi na ha azụghị nwa ha nke ọma.
content_97	"O si na omenaala. O nwere oge nwata na-elekwasị nne na nna ya anya, mana mgbe nwata toro bụrụ okenya nọrọ onwe ya, a na-ele nwanwoke anya ịlụ nwaanyị ,na-ele nwanwaanyị anya ịlụ dị. ọ bụrụ na o meghị otu a, ọ kachasị na ọ bụrụ nwaanyị, nne na nna ya ga-ewe ya dịka na ha akụọla afọ n'ala n'ịzụlite ya."
content_97	Dr  Nkechi Emma-Echiegu bụ onye nkuzi na Ebonyi State University kwukwara na ọ bụ omenaala.
content_97	"N'ala Igbo, ọ na-abụ ajụkata onye mụrụ, a jụwa onye na-alụ."
content_97	Ọ gara n'ihu kwuo na ọ bụ omenaala ọjọọ na a na-akparị maọbụ emegbu nwagbọghọ n'ihi alụghị di.
content_97	Gee ihe o kwuru n' uju:
content_97	Gịnị na-ebute alughị di n'oge:
content_97	Dr Adedeji Oyenuga kwuru na ihe so akpata alụghị di n'oge bụ nwaanyị ịgụ oke akwụkwọ nke nwere ike ime ka ụmụnwoke gara ịlụ ya na-atu ya egwu.
content_97	Ọzọ bụ na umunwaanyi kariri ụmụnwoke n'ọnụọgụgụ.  O kwukwara na ụmụnwoke na-ahapụkarị ebe a mụrụ ha ga mba tere aka karịa ụmụnwaanyị nke mere na ịlụ onye ya na ya tokọrọ na-ara ahụ.
content_97	Ihe ịkpagbu agbọghọ alụbeghị di na-ebute
content_97	Dịka ọkachamara Oyenuga siri kwuo, oke megide nwaanyi alubeghị di na-ebute otutu ihe dịka oke mmanya, ịṅụ anwụrụike, ọnwụ ike , oke nchekasị nke ndị bekee kpọrọ,'depression', nke nwere ike ibute ọnwụ ike, ịkwụ ụdọ.
content_97	Echiegu kwuru na o nwere ike ibute ọdachi dị iche iche gunyere oke echiche, agwa ọjọọ, ịlụ ajọ di, mkpafu na ọnwụ ike.
content_97	Ha kwuru na ịnwe nghọta ga-enye aka ị kwụsị omenaala ọjọọ nke na-eme ka a na-ahụta nwaanyị alụbeghị di dịka onye enweghị iru ọ bara.
content_98	Patricia Ann Spann na nwa ya,Misty Dawn Spann
content_98	Nwaanyị a lụbụrụ nwa ya nwoke
content_98	Patricia Ann Spann, onye gbara afọ iri anọ na ise  kwetara na ya na nwa ya nwaanyị bụ Misty Velvet Dawn Spann dị afọ iri abuo na isii, gbara akwụkwọ ma nwe mmekọrịta ndị bụ ọbara ya.
content_98	A nara nwaanyị a ụmụ ya ma ha bịakọrịtara ọnụ ọzọ n'afọ 2014.
content_98	Ha lụrụ onwe ha oge anabatara n'iwu nwaanyị ịlụ nwanyị maọbụ nwoke ịlụ nwoke ibe ya na mpaghara ahụ.
content_98	Ndị nyocha chọpụtara na Patricia Ann Spann lụburu nwa ya nwoke mgbe nke ahụ dị afọ iri na asatọ, ebe nwata nwoke agbụ bibiri njikọ ahụ n'afọ 2010.
content_98	Akụkọ ga-amasị gị:
content_98	Onye bụbu ụkọchụkwụ Katolic agbala akwụkwọ
content_98	'Ndị ụlọ anyị sị m ma alọtazina ụlọ ọzọ ma m ahụghị di'
content_98	Nwa Dangote agbala akwụkwọ na Kanọ
content_98	Ọ bụ ngalaba na-ahụ maka nleta chọpụtara maka nwaanyị ahụ na nwa ya oge ha jere nleta n'ụlọ ha.
content_98	Dịka  akwụkwọ akụkọ siri kwuo, Misty Spann bibiri njikọ ya na nne ya n'ọnwa Ọctoba afọ gara aga ka nwechara ndọrịta ụka na nne ya jịrị aghụghọ duba ya na njikọ ahụ.
content_98	Misty Spann kwuru na nne ya tụrụ ya asị na ya na "ọkaiwu atọ kpara ndị nyere ya ndụmọdụ ya ga n'ihu na nsọgbụ adịghị na njịkọ ahụ".
content_98	Patricia Ann Spann kwuru na ya kwenyere na njikọ ha emegideghị iwu n'ihi na edebaghị aha ya n'akwụkwọ ọmụmụ nwa ya nwaanyị dịka nne mụrụ ya ebe ha zutere onwe ha afọ abụọ tupu ha ejikọ aka.
content_98	Misty Spann kwetara na ya mebiri iwu megidere mmekọrịta ndị bụ ọbara. E nyere ya afọ iri maka nyocha na nleta na aka ọchamara ihe gbasara akọ na uche.
content_98	Ebe nne ya bụ Patricia ga-atukwasị nyocha afọ asatọ n'elu mkpọrọ a tụrụ ya. A ga tinyekwa aha ya n'akwụkwụ dịka onye metọrọ mmadụ ma ọ pụta na nga.
content_98	N' iwu dị na mpaghara Oklahoma, mmadụ ịlụ ọbara ya bụ mmetọ ọbara ma ha enwere maọbụ na ha enweghị mmekọrịta ahụ ọbụla.
content_99	Ndị agha Chad
content_99	Ndị agha si Chad, Naịjirịa na Cameroon na-ebuso ndị Boko Haram agha
content_99	Akụkọ na pụta site ụwụwa anyanwụ ugwu Naịjirịa na ekwu na ndị omokome a na-eche na ha bu ndị Boko Haram egbuola mmadụ ise bụ ndị na-akụ azụ na Lake Chad.
content_99	Ihe a mere na ime obodo dị na Lake Chad.
content_99	Ntọrọ Dapchi: Ewepụtala Kọmitii nyocha
content_99	Ndị mụrụ ụmụakwụkwọ Dapchi wuchiri Abuja
content_99	Mwakpo Dapchi: Ụmụakwụkwọ 110 na-efu
content_99	Onyendu ndị na-akọ azu na Borno Steeti bụ Abubakar Gamandi siri na egburu ndị a maka ha na enyere ndị agha Naịjiria aka n'ịchọ ụmụakwụkwọ a nwụchịrị na Dapchi na ọnwa gara aga.
content_99	Mwakpo a ejiri gbuo ndị a mere na ala miri gara okirikiri a na-akpọ Tudun Umbrella n'ime Lake Chad, bụ ebe Naịjirịa, Chad na Cameroon nwere ụsọ.
content_99	Onyesisala Naịjirịa bụ Muhammadụ Buhari sị na ya na-agba oke mbọ ka a hụ na ụmụakwụkwọ a ndị Boko Haram tọọrọ laghachitere.
content_99	Akụkọ ndị ga-amasị gị:
content_99	Stephen Hawking anwụọla n'afọ 76
content_99	NotTooYoungToRun emeela ngaghari iwe n'Abuja
content_99	Buhari agbaala Idris ajụjụ maka nnupuisi
content_100	Ụkwa
content_100	A na-ahapụ ụkwa ka o ree ure tupu ewere mkpụrụ ya
content_100	Ọtụtụ ndị Igbo ma ụkwa ma na ha amaghị etu esi emepụta ụkwa tupu ọ bụrụ ihe a na-eri eri.
content_100	Ụkwa nwere osisi nke na-amịpụta mkpụrụ ụyọkọ buru ibu nke Bekee na-akpọ 'breadfruit'. Azụ mkpụrụ ụyọkọ ya na-acha akwụkwọndụ akwụkwọndụ, ebe mkpụrụ mkpụrụ dị ya n'ime na-emepụta ihe anyị na-akpọ ụkwa.
content_100	Ụyọkọ ụkwa chaa, o si n'elu osisi ya daa n'ala, a hapụ ya ka ọ ree ure tupu a kụwaa ya ma wepụta ụkwa nke a na-esi esi. Ya mere ndị Igbo ji asị na 'ụkwa ruo oge ya ọ daa'.
content_100	Tupu e rie ụkwa, ọ ga-agabiga ụzọ dị icheiche dịka:
content_100	Isi ya esi
content_100	Ighe ya eghe
content_100	Maọbụ ịhụ ya n'ọkụ
content_100	Ngwa nri eji esi ya
content_100	Ose
content_100	Nnu
content_100	Ụkwa
content_100	Mmanụ nri
content_100	Ụfọdụ na-etinyekwa yabasị, maggị nakwa ịsha
content_100	Ụfọdụ na-etinye azụ ọkpọọ ebe ụfọdụ na-etinye akwụkwọ nri
content_100	Ụfọdụ na-etinyekwa mkpụrụ ọka
content_100	Ụfọdụ na-etinyekwa ogiri
content_100	"Ụkwa ruo oge ya ọ daa"
content_100	Etu esi esi ya
content_100	Ihe ndị a ka ị ga-eme tupu isie ụkwa gị:
content_100	Saa ụkwa gị mmiri ọfụma iji hụ na aja maọbụ kịrịkịrị okwute adịghị ya n'ime.
content_100	Wunye ya n'ime ite tụmadụ nke bekee kpọrọ 'pressure pot' ma wunyekwa ya mmiri ga-ekpuchi ya ọfụma
content_100	Ụfọdụ na-etinye akanwụ maọbụ ngọ iji mee ka o dee ma ghee ọsịsọ
content_100	O ghewe nakwa mmiri dị n'ime ya tawa, tinye ya ose akwọrọ akwọ, mmanụ nri na nnu
content_100	Hapụ ya ka ya na ngwa nri ndị ị tinyere n'ime ya sụkọta ọnụ
content_100	Kpagharịa ya ma hapụzịa ya ka ọ nọrọ n'ọkụ dee ede ma ghee ọfụma
content_100	Ụkwa bụ otu nri nwere ụtọ nke ya ị ga-erinwu ma ị tinyere maọbụ itinyeghị ngwanri ọbụla
content_100	Etu esi eri ya
content_100	A bịa n'ụfọdụ obodo dịka Urualla dị n'Imo steeti, ha anaghị azapụ mmiri e ji sie ụkwa ha. Ha na-aṅụ mmiri ya iche ma riekwa ụkwa ha iche.
content_100	Ụfọdụ anaghị etinye mmanụ nri n'ime n'ụkwa ha, ebe ụfọdụ na-ahapụ mmiri ụkwa n'ime ya nke bụ na ha kuru ya ha ekuru ya na mmiri.
content_100	A na-eghekwa mkpụrụ ụkwa eghe, jiri akị etiri eti maọbụ akị bekee taa ya.
content_100	Ọtụtụ ndị mmadụ na-eji ụkwa eghere eghe atagharị ọnụ
content_100	Etu esi echekwa ụkwa
content_100	A na-agba ụkwa n'anwụ ka ọ kpọọ tupu a gbaa ya n'akpa maka ndị ga-azụta ya iji aga ala bekee.
content_100	Tupu ị sie nke kpọrọ akpọ, banye ya na mmiri site n'abalị ruo mgbe chi foro n'ụtụtụ. Nke a ga-eme ka o nwee ike dee ọfụma ma ghee ọsịsọ mgbe ị ga-esi ya.
content_100	Ihe ọ na-enye n'ahụ
content_100	Nchọpụta ndị ọkachamara sayensị chọpụtara gosiri na ụkwa nwere ọtụtụ ihe ndị dị mma n'ahụ, dịka riboflavin, iron, niacin, thiamin, iron na fosforụs. O nwekwara potassịọm, kọpa, iron, magnizịọm, kalshịọm, zịnkị, manganeezi, selenịụm nakwa fosforụs na vitamin C.
content_100	Ọ dị mma maka mkpụrụ obi mmadụ. Ụfọdụ na-eji akwụkwọ osisi ya asacha isi maka ọ na-egbu igu isi nke bekee kpọrọ dandruff, na-akwụsịkwa ndapụsị ntutu.
content_100	O nwekwara obere abụba kpụkọrọ ọnụ nke bekee kpọrọ saturated fats, kọlesterọl nakwa sodịọm.
content_100	Ụfọdụ na-aṅụ mmiri ụkwa iche ebe ụfọdụ na-eri ya na mmiri ya
content_100	Ihe ndị ọzọ eji ya eme ị na-amaghị
content_100	A na-etinye ụkwa n'ime ụfọdụ mmanụ na-aba n'anya iji nye ya ụtọ (flavour)
content_100	A na-akwọ mkpụrụ ụkwa akwọ jiri ya mee ihe bekee kpọrọ flour
content_100	A na-apịpụtakwa ya mmanụ
content_100	Akụkọ ndị ga-amasị gị:
content_100	Ọ na-akpotu n'Enugwu maka nleta Fayose mere ebe ahụ
content_100	Anyị ga-akpụpụ gọọmentị n'ụlọ ịkpe - ICSC
content_100	Uru ọmụgwọ bara n'omenala Igbo
content_101	Ebe ha na-etufu ahịhịa
content_101	Awụlụ si ebe a ana-etufu ahịhịa na-ebute nnukwu ọrịa
content_101	Ndị bịrị na mpaghara Ikosi, Isheri ma ọ bụ Ketu na Lagos steetị na-aṅụ ajọ ịsị si n'ebe ndị gọọmentị na-aga itufu ahịhịa a kpọrọ Olososun dumpsite n'Ojota.
content_101	Enugu Steeti nwere nke a ha n'okpokoro ụzọ awara awara si Enugwu ga Port Harcourt.
content_101	Ajọ isi n'apụta n'ebe ndị a  ka nkụ nke  nke  na Lagos, ụfọdụ ndị bị n'ebe a akwapugo n'ihi oke isi.
content_101	Na Lagos, akụkọ kwuru na otu nwata nwụrụ makana onweghị ike iku ume n'ihi na anwụlụ sị ebe a juputara ebe niile.
content_101	Maka ihe a, Gọvanọ Lagos bụ Akinwunmi Ambode emechiela ebe a ana-atufu ahịhịa.
content_101	Gọọmentị na ndị obodo na-agba ebe ahịhịa okụ oge ọbụla
content_101	Ihe ndị mmadụ na-ekwu
content_101	Mana oke isi ahụ ka dịkwa nakwa ndị mmadụ biri na-ebe a.
content_101	BBC Igbo kpọrọ otu nwoke akpọrọ Samuel Osaze bị bụ ebe a n'elu ekwentị.
content_101	O kwuru na awụlụ na-esi ebe a na-apụta bụ ihe na-bute nnukwu ọrịa.
content_101	"Awụlụ a na-apụta makana gọọmentị na-agba ebe a ọkụ oge ọbụla. Ụnyahụ mgbe m nsị okporo ụzọ ịkọsị na-aga be m, nnukwu awụlụ juputara ebe niile n'ebe ahịhịa a"
content_101	N'afọ 2013 otu na-ahu maka ịtufu ahịhịa na Lagos bụ Lagos Waste Management Agency LAWMA kwuru na ahịhịa Lagos ruru tonnes puku iri na atọ
content_101	Otu dibia bekee, Dkta Ikechukwu Mgbolu kwuru na anwụlụ si  ebe a na-etufu ahịhịa na-ebute ọrịa dị iche iche dịka ọnyụnyụ na ọgbụgbọ (Cholera), Taifọd, ịba(malaria) na lasa fiva.
content_101	O kwukwara na ndị nwere ọrịa ashịma(asthma) anaghị enwe ike ibi nso ụdị ebe a.
content_101	Mgbolu kwuru:"Nnukwu anwụrụ a na-ebụte ọrịa  ngụgụ elu nke a kpọrọ 'upper respiratory infection' na bekee nihi ajọ ikuku kabọn monozide dị n'ime anwụlụ."
content_101	Osaze kwuru na isi a a na-ekweghizi edi n'etiti ọnwa Maachị na Ọgụsụtụ afọ niile maka oge a bụ oge udummiri.
content_101	Ndị biri na Lagos na-etufu ahịhịa oge ọbụla n'okporo ụzọ na Lagos
content_101	Osaze kwuru, "Onweghị obodo ndị mepere anya na-agba ebe a na-etufu ahịhịa ọkụ ugbua makana ha mara na omume dị otu a na-ebute nnukwu orịa.
content_101	"Gọọmentị kwesịrị ịzụ ihe a akpọrọ incinerator na bekee bụ igwe eji agba ahịhịa ọkụ."
content_101	Gọvanọ Ambode ekwuola na agaghị na-atụfu ahịhịa ọbụla ebe ahụ ọzọ maka ọrịa di iche iche ọ na-ebuta.
content_101	Ọ dị zị ndị steetị ndị ọzọ n'aka ikwu ihe ha ga-eme ebe ntufu ahịhịa dị n'etiti obodo ha.
content_101	Akụkọ ndị ga-amasị gị:
content_101	Ihe Buhari ji kagbuo njem Rwanda
content_101	Ndị ụlọakụ a na-ezu ụmụ Naịjirịa ohi?
content_102	Uber
content_102	Ụlọọrụ Uber egosila obi mwute maka nwaanyị ụgboala ha gburu
content_102	Uber bụ ndị so na emepụta ugbọala na anya onwe ya ekwuola na ha akwụsila ntule ụgbọ na-anya onwe ya ka otu ụgbọala ha kụgbụrụ otu nwaanyị dị afọ 49 na-agbafe okporoụzọ n'obodo Tempe dị na Arizona.
content_102	Dịka akụkọ si were kwuo, ihe ọdachị a mere ka ụlọọrụ Uber kwụsị ntule ụgbọ na-anya onwe ya ahụ ha bidoro.
content_102	Onyeisi Uber bụ Dara Khosrowshahi kwuru na Twitter na ọnwụ ahụ bụ ihe 'oke obi mgbawa".
content_102	"Anyị na-eche maka ezinaụlọ ọ dachi metụtara ma anyị na ndị ụweọjịị na-arụkọrịta iji ghọta ka ihe siri mee."
content_102	Ihe mberede a abụghị sọ sọ Uber ka o metụtara, ọ ga emetụta mbọ a na-agba iji rụpụta ụgbọala na-agba onwe ya maka njem ọra mmadụ.
content_102	Akụkọ ndị ga-amasị gị:
content_102	Anyị ga-akpụpụ gọọmentị n'ụlọ ịkpe - ICSC
content_102	Ndị ụlọakụ a na-ezu ụmụ Naịjirịa ohi?
content_102	Putin ga-achị Rọshịa afọ isii ọzọ
content_103	Ụgbọala na-agafee
content_103	Ndị ọrụ gọọmentị a nara onye ọrụ BBC ngwa ọrụ ya n'ike
content_103	Ndị na ahụ maka gburugburu na Lagos Steeti bụ Lagos State Minsitry of Environment naraala onye nataakụkọ British Broadcasting Corporation (BBC) ngwa ọrụ ya wee wepụ ihe niile osetere ma were ya bụ ngwa ọrụ gbalaga.
content_103	Ndị ngalaba gọọmentị a bịara ebe ndị na-arụzị ugbọala na anọ, bụ nke dịnyara ebe a na-awaufu aghighịa nke a na-akpọ Olushosun, ịgbachị ya.
content_103	Gọọmentị Lagos Steetị kpebiri na-aga agbachị mpaghara Olushosun maka ọkụ na-agba n'ime ebe a na-ekpopu aghighịa kemgbe izuụka gara aga.
content_103	O ka ha bịara ọrụ ka ha narịrị onye ntaakụkọ BBC bụ Joshua Ajayi ngwa ọrụ ya. Maazi Ajayi nọ na-agba ndị mgbachị a metụtara mgbe ndị ọrụ gọọmentị wakporo ya.
content_103	Akụkọ ndị ọzọ ga-amasị:
content_103	Ugbọala Uber na-akwọ onwe ya gburu mmadụ
content_103	Gịnị ka gọọmentị ga-eme maka ikpofu ahịhịa?
content_103	Onye du ndị a bụ Awoniyi Joshua, bu osote onyeisi na ngalaba gọọmetị Lagos ahụ.
content_103	Maazị Joshua nyere ndị ọru ya ikike ha gbachie ebe ahu ndị na-arụ ụgbọala na-anọ, agbanyeghị na ndị mmadụ na arịọ ka ha bụpụ ụgbọala andị mmadu nọ na ime ebe ahụ.
content_103	Otutu n'ime ndị ọrụ ụgbọala na-agba mbọ ịbụpụ ụgbọala dị n'ime ebe ahụ.
content_103	BBC ebidola mbasa ozi na asụsụ anọ na Naịjirịa
content_103	Emechara nyeghachị onye BBC ngwaọrụ ya na mgbede, mana ọ mgbe onye ndụmọdụ onyenachị Lagos steetị maka mgbasa ozi bụ Idowu Ajanaku tinyere ọnu n'okwu.
content_103	Onye ode akwụkwọ  Lagos Steeti bụ Abiodun Bamgboye, ka ọ na eme ka ọgbachịtere gọọmentị ọnu maka ihe ndị ọrụ ha mere, rịọ ndị ntaakụkọ ka ha kpachara anya ha ma ha na-etinye ọnụ n'okwu dị otua, maka onwere ike bute ọgbaghara, okachasị ugbua election na-abịa nso.
content_103	Mana o kwọwanughị ihe mere eji nara onye Ajayi ngwaọru ya, ka ọbụ etu ha siri mepe ya wee wepu ihe onyonyo na foto dị n'ime ya.
content_103	Tupu okwuo okwu a, onye bụ osote akana-achị ndi a na arụ ọgbọala bụ Olaniyi Adeoti gwara BBC na ndi otu ha na ndị gọọmentị a nwere nzụkọ n'otu elekere tupu ha abịa ịgbachi ebe a ha na arụ ọlụ.
content_103	"Ebe ka anyi na enweta ihe anyi ji eri nri, kedụ ebe ha chọro ka anyị ga? Gọọmentị a kwere anyi nkwa mgbanwe, mana ọ afụfụ ka anyi na ahụ.
content_103	"Ha na ata anyị ahụhụ, ha kwesiri inye anyi ohere ibupu ugboala dị n'ebe a. Ebe a na-arụ ụgbọala ruru 45," O kwuru mgbe ọ kpọrọ BBC gagharịa ebe a na-arụ ọrụ.
content_103	Maazi Adeoti, ka ndị ọzọ nọ ebe ahụ si na ụlọọrụ ha ama nwe nchekwa ma gọọmentị mechie ebe ahụ.
content_103	Onye ọzọ na ebe ahụ achoghi ka akpọ aha ha sịrị na nsogbu ha sitere n'aka ndọrọndọro ndị ngalaba gọọmenti Lagos aka ha dị na gbụrụgbụrụ na ọrụ ụgbọala.
content_103	Otu onye anya hụru ihe mere kwuru na mmechị a aka na-achị Lagos Steetị bu Akinwunmi Ambode nyere iwu ya bụ nke ebe a na-atupu aghighia na Olushosun ogbughi ebe ndi mechanic na arụ ọrụ.
content_103	Ndi ụlo ha di na gbụrụgbụrụ Olushosun na enwe ezigbote nsogbu ahuike make aṅụrụ na-akwa ha kemgbe ọku bara abe ahu na izuụka gara aga.
content_103	Ugbua, ndi bi ebe ahu ji akwa eketchi ime ha.
content_103	Na Friday, Ambode sịrị na ihe ha jiri mechie Olushosun bụ maka ebe ahu abughị ebe mmadu kwesiri ịnọ.
content_104	Ibrahim Idris
content_104	Ibrahim Idris bidoro ịchị ndị uweojii Naịjirịa n'afọ 2016
content_104	Onyeisi ndị uweojii na Naịjirịa bụ Ibrahim Idris enyela iwu ka akpọghachị ndị uweojii niile na-eche ndị nnukwu mmadụ, ndị ndọrọndọrọ ọchịchị na ndị ọcha nọ na Naịjirịa nche.
content_104	Idris kwuru na ọ ga-edegara onyeisiala Naịjirịa bụ Muhammadu Buhari, akwụkwọ iji nweta nkwado ya, nke a ga-eji mere ntuziaka eji edupu onye uweojii ozi nchekwa ndị nnukwu mmadụ.
content_104	O kwuru nke a na nzukọ ya na ndị Kọmishọna ndị uweojii na ndị uweojii ndị ọzọ ọkwa ha gbalitere, nwere n'isi ụlọọrụ ha n'Abuja ụnyaahụ.
content_104	Idris kwuru na iji hụ na ndị mmadụ mere ihe o kwuru, na etinyela ihe bekee kpọrọ task force nke Adamu Dankwara bụ osote kọmishọna ndị uweojii bụ onyeisi ya.
content_104	O kwukwara na o nyere iwu ka ndị uweojii bido ime ihe a n'etufughị oge ọbụla.
content_104	Akụkọ ndị ga-amasị gị:
content_104	Mwakpo Dapchi: Ụmụakwụkwọ 110 na-efu
content_104	Ntọrọ Dapchi: Ewepụtala Kọmitii nyocha
content_104	Ndị mụrụ ụmụakwụkwọ Dapchi wuchiri Abuja
content_104	Idris kwuru sị "Maka nsogbu anyị na-enwe na Naịjirịa gbasara nchekwa, ọ dịla ezigbo mkpa ka ndị uweojii Naịjirịa wetuo aka n'etu ha si ezipu ndị otu ha n'aka ndị ndọrọndọrọ ọchịchị na ndị nnukwu mmadụ.
content_104	"Maka nke a, m ga-edegara onyeisiala akwụkwọ iji nweta nkwado ya nke a ga-eji mere ntuziaka eji edupu onye uweojii ozi nchekwa ndị nnukwu mmadụ nọ n'ime mba a.
content_104	Etu ahụ, enyela m iwu ka akpọghachite ndị uweojii niile ezipuru ka ha na-echekwa ndị nnukwu mmadụ, ndị ndọrọndọrọ ọchịchị na ndị na-arụ n'ụlọọrụ ọha."
content_105	Okezie Ikpeazụ
content_105	Ikpeazu na-akwalite akụkụ dị ichecihe iji wulie steeti ya
content_105	Gọọmenti Abia steeti akwenyela ka e bido ụzọ ọhụrụ iji nye ahụike na steeti ahụ nke a kpọrọ "telemedicine" na bekee.
content_105	Telemedicine bụ atụmatụ ọhụrụ ebe dọkịnta na ndị ọrịa nwere ike ịkparịtaụka site n'ekwentị ọkachasị n'oge ihe mberede.
content_105	A na-ele anya n'ụzọ a ga-enye aka ịzọ ọtụtụ ndị mmadụ ndụ n'ọge mberede
content_105	'Ihe mere anyị jiri kwụsị  Jọstis Ụzọkwe ọrụ'
content_105	Gọọmenti etiti na-atụ asị-Nwunye Kanu
content_105	Ipob asaala Gọvanọ Ikpeazu
content_105	Dịka ndị ọrụ ahụike kọị̀ara ya, ha kwuru na telemedicine bụ ezi ụzọ onye dọkịnta na ọnye ọ na-eleta nwere ike ịkpakọrịta nkeọma.
content_105	Dọkịnta ahụ na ọnye ọ na-eleta ga-eji ekwentị amapụtara wee na-akparịta ụka ee ekwentị ahụ na-aga n'isi ebe ndị dọkịnta ọpụrụiche nọ. E kwuru n'ụzọ a na-aga nkeọma na mba ofesi.
content_105	Oge a kọwachara Ikpeazu etu o si arụ ọrụ, ọ nwalekwara ya ma kwee n'isi na ọ gara nkeọma tụpụ o weliere ya aka elu ịụ̀a n'ihu.
content_105	Onye na-ahụ maka ọrụ a bụ Dọkịnta Omas Ubaime gwara Ikpeazụ na Abịa steeti bụ steeti mbụ ebe a na-anwale igwe na Naịjirịa niile.
content_105	Ubaime kwuru na ha tụrụ anya inweta oku mmadụ puku abụọ mana ha nwetara mmadụ puku itoolu ndị ọrịa nek gosiri na ịhe nchọpụta a ga-aga nkeọma.
content_105	Ọ kọwara na ha ga-enye ndị mmadụ kaadị pụrụiche ga-ebu akara piini a ga-ere n'ọnụegọ narị ise. Kaadị ka oney ọịa ga-eji kpọọ ma nye onye dọkịnta piini ya.
content_105	Ubaime kwuru na ha na ndị ụlọọgwụ ndị na-ahụ maka ahụike ga-arụkọ ọrụ.
content_105	Akụkọ ndị ga-amasị gị:
content_105	Ọtụtụ mmadụ agbaala ọsọndụ na Kogi
content_105	Akụkọ kachasi taa: Ihe na-ewe ụmunwaanyị na Toni Kan iwe
content_105	NotTooYoungToRun emeela ngaghari iwe n'Abuja
content_106	Akụkọ ga-amasị gị:
content_106	Ọrụ si n'aka: Jessica Nwankwo
content_107	Ike Ekweremmadụ
content_107	Ike Ekweremmadụ gụrụ akwụkwọ dịka onye ọkaiwu na mahadu Naịjirịa dị n'Enugu
content_107	Gọọmenti etiti akpọpụla osote onyeisi ndị Sineti bụ Ike Ekweremadu n'ụlọikpe ukwu dị n'Abuja ka akpachie ụfọdụ ụlọ ndị o nwere na Naịjirịa na mba ndị ọzọ.
content_107	Ha kwuru na ọ tụrụ asị n'ikwupụta akụnaụba o nwere nye ndị ụlọọrụ Code of Conduct tupu o were oche ọchịchị
content_107	N'ime ụlọ ndị a, itoolu dị na Naịjirịa, asatọ dị na Dubaị, atọ dị na Flọrịda, ebe abụọ dị na Lọndọn.
content_107	Ekweremadu: Ike agwụla ndị ụlọ ome iwu
content_107	Saraki ga-alaghachị n'ụlọ ikpe
content_107	Onyeisi otu nyocha na iweghachi akụnaụba Naijiria nke onyeisiala hiwere bụ Okoi Obono-Obla kwuru na Ekweremadu ekwupụtaghị akụ ya niile n'ime akwụkwọ nkwupụta odere n'ọnwa Juunu nke afọ 2007 nakwa 2015.
content_107	Ndị otu a site n'ọnụ ọkaiwu Festus Keyamo gwara ụlọikpe na-enyocha Ekweremadu maka ị da iwu ndị Code of coduct nyere ndị nọ n'ọchịchị.
content_107	Akwụkọ ha degara ụlọikpe kwuru ka-akpachie ụlọ ndị ahụ Ekweremadu nwere rue mgbe ha ga-emecha nyọcha banyere ya.
content_107	'Ebubo ndọrọndọrọ ọchịchị'
content_107	Ekweremadu site n'ọnụ onye ndụmaọdụ ya na mgbasa ozi bụ Uche Anichukwu kwuru na okwuputala akụnaụba ya niile nye ndị ụlọọrụ Code of Conduct dịka e dere n'iwu.
content_107	"Ndị nyocha a jụrụ maka akwụkwọ nkwuputa bụkwanụ nke enyere haa ma ha achọghị ileba ya anya, maka ọ bụ ihe ndọrọndọrọ ọchịọchị nke 2019. Sịnetọ agwala ndị ọkaiwu maka nke a, ha ga-ezute ndị a n'ụlọikpe."
content_107	Akụkọ ndị ga-amasị gị:
content_107	Ego ole ka ndị ụlọikpe na-eri?
content_107	Mikel agaghị eso sọọ mpi na Poland
content_107	Mbọ ndị BBC gbara iji nweta ndị otu Ekweremadu na ndị ụlọọrụ Code of conduct enweghị isi, dịka ha azaghị ekwentị ha.
content_107	Cheta na onyeisi ndị Sịneti bụ Bukola Saraki ka na-azara ọnụ ya ugbua gbasara otu ebubo nkwuputa akụnaụba ahụ.
content_107	Nke pụtara na ndị isi ọchịchị Sịneti abụọ nọ n'ime ọgbaghara nkwuputa akụnaụba ha.
content_108	Ndị oji na -arụ ọrụ abalị na mba Yuropụ dị icheiche
content_108	Ndị uweoji na mba Spain a tọghapụ la ụmụnwaanyị ruru iri atọ n'itoolu esi na Naịjiria bubata na Spain ị rụ ọrụ akwụna.
content_108	Ọtụtụ n'ime ụmụnwaanyị a ndị emere ntọghapụ bụ ụmụaka anwụchịrị n'ike na Naịjịrịa ma tinye kwa ha n'ọrụ ahụ n'ike.
content_108	Europol bụ otụ ndị uweoji nke mba Europe ekwuola na ha chọtara ụmụnwaanyị a ebe ha bi n'ime ọgba ebe otu ahụ jichiri ha.
content_108	Ha sị kwa na otu ahụ ama ama tinyere ụmụnwaanyị ahụ n'ọrụ maka ị kwụghachị ụgwọ ruru nde euro iri atọ ha boro ụmụnwaanyị ahụ.
content_108	Mmadụ ruru iri asato n'itoolu ka anwụchiri n'okwu a, n'ime ha bu onye egwu Naịjiria ama ama mana enyebeghị aha ya.
content_108	Ejichiri ya ebe ọ sị Spain a laghachi Naịjiria mgbe ọ rụchara ihe onyonyo egwu ya.
content_108	Akụkọ ga-amasị gị:
content_108	China na Amerika na-ama aka n'ihu
content_108	Onye jichiri ndị mmadụ anwụọla na France
content_108	Bill Gate ekwutechaghị ya-Ọkamụta
content_109	T Y Danjuma
content_109	N'afọ 1976, T Y Danjuma bụ onyeisi ndịagha Naịjirịa
content_109	Onye bụbụ onyeisi ndịagha Naịjirịa, ma rụkwa ọrụ ka Minista na-ahụ maka nchekwa obodo nke bekee kpọrọ 'Minister of Defence' n'okpuru Olusegun Obasanjo bụ onyeisiagha TY Danjuma, kwuru okwu dara ụda ụnyaahụ ka ọ nọ n'emume iji sị ndị gụchara akwụkwọ daalụ nke e mere na mahadu, Taraba steeti dị n'isi obodo Taraba bụ Jalingo.
content_109	Danjuma sị ka ndị Naịjirịa chekwaa onwe ha maka na ndịagha Naịjirịa na ndị omekome na-egbu mmadụ n'ebe dị icheiche na-arụkọ.
content_109	Onye na-achị Ebonyi amachiela ọchị ehi
content_109	Egbuola ndịagha Naịjirịa abụọ na Plateau
content_109	Egbuola ndịagha Naịjirịa abụọ na Plateau
content_109	Ka okwu a yabụ okenye kwuru ka na-erugharị, ndịagha Naịjirịa tinyere ọnụ na ya, wee sị:
content_109	"Anyi nụrụ ihe okenye a a na-asọpụrụ kwuru, mana anyị achọghị ịsa ya okwu. Mana, onwere ebe anyị chọrọ ido ndị be anyị anya.
content_109	"Ọ bụ ndịagha Naịjirịa ka e nyere ikike ịchekwa Naịjirịa ma nyekwa ndị nkịtị aka ma-agwa ha mee etu a. Maka nke a, ehibere atụmatụ nchekwa anyị kpọrọ 'Ọsọ buusu' n'usoro iwu na-achị Naịjirịa.
content_109	"Ya mere eji zipu ndịagha ka ha gaa gbochie ike ndị ọchiehi na-akpa n'etiti Naịjirịa, na ebe ndị ọzọ. Kemgbe ebidoro "Ọsọ buusu", gọọmentị Taraba akwadoghị atụmatụ a, maọbụ nyere ndịagha aka etu okwesịrị.
content_109	"N'agbanyeghị agwa a, ndịagha Naịjirịa akwụsịghị ọrụ nchekwa ha na Taraba, nke butere ogbugbu e gburu otu n'ime ha n'ụbọchị 16 nke ọnwa Maachị n'afọ a."
content_109	Ozi a ndịagha Naijiria zipuru gakwara n'ihu na-asị ka ndị Taraba nakwa ndị Naịjirịa niile na-aga n'ihu na-eme ihe ha na-eme ka o kwesịrị.
content_109	BBC Igbo gbara mbọ inụta n'ọnụ onye na-ekwuchitere gọvanọ Taraba Steetị nakwa onye na-ekwuchitere onyeisiala bụ Garba Shehu mana ha azaghị ekwenti ha.
content_109	Anyị ga-ewetere unu ozi ma anyị nweta ya.
content_109	Akụkọ ga-amasị gị:
content_109	France: Otu onye uweojii anwụọla
content_109	Ndị obodo Dapchi alaghachịta la
content_109	IGR: Ego Anambra, Akwa-Ibom agbadala
content_110	Malcom Turnbull
content_110	Onyeisi mba Ọstrelia bụ Turnbull kwuru na agwa a bụ maka ihe ndị Rọshịa mere
content_110	Mba Ọstrelia abụrụla mba ọhụrụ so achụpụ ndị mba Rọshịa nọ na mba ha arụ ọrụ dịka ndị nyocha nzuzo iji kwado mba UK maka nsị e nyere onye bubu onye nyocha nzuzo nke Rọshịa nọ na UK.
content_110	Onyeisi mba Ọstrelia bụ Malcolm Turnbull kwuru na nsị ahụ e nyere na Salisbury bụ agha e busoro mba niile.
content_110	Ihe karịrị ndị ọrụ Rọshịa mmadụ 100 ka-achụpụrụ site na mba dị icheiche na US na Eu ụnyaahụ.
content_110	Mba Rọshịa ekwela nkwa na ha ga-azaghachi mba ndị niile chụpụrụ ndị ha etu ha si mee ha.
content_110	Russia ga-achụ ndị ọrụ UK mmadụ 23
content_110	Putin ga-achị Rọshịa afọ isii ọzọ
content_110	Rọshịa agọnarịala na aka ha dị na nsị ahụ e nyere Sergei Skripa na nwa ya nwaanyị, Yulia na Salisbury dị mpaghara ọdịda mba Ịngịland. Ndị nyocha kwuru na nsị ahụ e nyere ha bụ ngwọagha ndị agha dịka mmadụ abụọ ahụ ka nọ n'ajọ ọnọdụ n'ụlọọgwụ.
content_110	Ọstrelia na-achụpụ mmadụ abụọ bụ ndị nyocha nzuzo a na-amaghị maka ha.
content_110	Akụkọ ndị ga-amasị gị:
content_110	Mmadụ anọ chọrọ ịna Buhari ọkwa ya
content_110	Kedụ isi ụka Naijiria na Boko Haram?
content_110	'Achọghị m ị na-echekwube nwoke inye m ego'
content_111	Atiku Abubakar
content_111	Atiku so na ndị gwuzobere APC
content_111	Onye bụbụ osote onyeisiala Naijirịa bu Atiku Abubakar ekwupụtala na ya ga-eso zọọ ọchịchị ka onyeisiala n'afọ 2019.
content_111	Atiku bụrụ osote Olusegun Obasanjo mgbe o rịrị oche ọchịchị site 1999 ruo 2007 kwuru nke a na Portharcout ụnyaahụ dịka ọ kwuru na ya ga-azọ ọchịchị ahụ n'okpuru pati PDP.
content_111	Atiku na ndị ọzọ ọnụ na-eru n'okwu na PDP gara Rivers Steeti ka ha na ndị isi PDP na steeti ahụ nwe mkpakọrịta.
content_111	2019: 'Ndị Igbo akwadoghị Buhari'
content_111	Ọtụghị ndị mmadụ n'anya na Atịkụ kwụpụtara ebụmobi ya banyere ndọrọndọrọ ọchịchị nke 2019 maka na a na-anụbụ kepukepu ya kemgbe ọ hapụrụ APC laghachi PDP n'afọ 2017.
content_111	Atiku n'onwe ya kwuru na ya na-enwepụta onwe ya ka onye ga-etinye Naịjirịa n'ụzọ ọhụrụ site n'ihe o kwuru bụ "ọdịda nnụkwụ APC".
content_111	Atiku kwuru na kemgbe 2015, gọọmentị APC mebiri akwụkwọ ahụike na ọrụ ndozi obodo site na-anaghị etinye ego na ha etu okwesiri.
content_111	"Kemgbe 2015, onwebeghi ụzọ ruru kilometre 100 gọọmenti APC rụrụ ebe ọbụla n'ala anyi," Atiku sịrị.
content_111	Onwerike ọbụrụ Buhari na ga-anọ n'isi ndị ndọrọndọro ọchichị nke 2019
content_111	Ọ tụkwala aka na ya na-eche na APC ayasala udo na ịdịnaotu nke ndị Naịjirịa nwere.
content_111	"Ahụbeghị m ka ndị Naịjirịa si otua kewa n'atụmatụ okwukwe, asụsụ nakwa ebe e si. Nkewa a sitere n'aka APC na etu ha si chịbie," Atiku kwuru.
content_111	Ndị APC asabeghị ya okwu a mgbe BBC Igbo dechara akụko a.
content_111	Okwu Rochas banyere ọchịchị Buhari
content_111	Mana, Atiku bụ onye mbụ pụtara kwuo na ya ga-azọ ọchịchị ka onyeisiala na atụmatụ pati abụọ aha ha na-ada ụda na Naịjirịa bụ PDP na APC.
content_111	Agbanyeghị na ndị mmadụ na-ele anya na Muhammadu Buhari ga-apụta zọ ọchịchị iji mara ma a ga-enye ya agba nke abụọ, okwubeghị ma ọ ga-etinye ụkwụ na ya bụ ntụliaka 2019.
content_111	Akụkọ ndị ga-amasị gị:
content_111	Mmadụ anọ chọrọ ịna Buhari ọkwa ya
content_111	Kedụ isi ụka Naijiria na Boko Haram?
content_111	'Achọghị m ị na-echekwube nwoke inye m ego'
content_112	Enwe
content_112	Ndị mmadụ na-ekwu na nsogbu enwe na-enye ha abụghị ọbere ihe, ma kpọkuo gọọmentị ka ọ gbatara ha ọsọ enyemaka
content_112	"Ị zụta ngwa nri dowe n'ụlọ gị, ị bata n'ụlọ otu ụbọchị ị hụ ka nri gị kwasara n'ala, ọ bụrụ na enwe akụwaala mpio gị, bata zuru nri gị." Ihe a bụ ihe ụfọdụ ndị na-ahụ na Legọs.
content_112	Otu onye bi na Sosanya, Gbagada dị na Legọs, bụ Gabriel Wopariwa, gwara BBC Pidgin na "enwe na-enye anyị oke nsogbu".
content_112	O kwuru sị "ọ bụrụ na ị debe nri gị n'ụlọ ma ị mechighị ọnụụzọ gị nkeọma, etu a ka enwe ga-esi bata richaa nri ị dowere."
content_112	Akụkọ ga-amasị gị:
content_112	Atiku etinyela ụkwụ na ndọrọndọrọ 2019
content_112	Kim Jong-un agaala China
content_112	Obiano emeela onye Igala kọmishọna
content_112	Agbataobi Soluyi na Sosanya bụ ebe ka na-emepe emepe maka na ọ dịbu ka ime obodo mbụ
content_112	Wopariwa kwuru sị na ụfọdụ n'ime ha agabuola mkpesa na gọọmentị ime obodo Kosofe, mana onweghị ihe ha gatara.
content_112	Ndị agbataobi ahụ na-arịọ ndị gọọmentị ka ha gbalịa chụpụ enwe ndị a maka na ha na-awakpozi ndị mmadụ ugbua.
content_112	Ha kwuru na otu enwe busoro otu nwoke agha mere ka ebuga nwoke ahụ ụlọọgwụ, n'ihi na nwoke ahụ chụrụ ya ọsọ ka ọ chọrọ izuru akịbekee ya.
content_112	Ndị bi n'agbataobi Soluyi kwuru na ha na-ahụbu enwe ndị a ka ha nọ n'osisi n'ime ọhịa mgbe ebe ahụ ka bụ ime obodo, mana ugbua enwe ndị a na-enyezi ha nsogbu
content_112	Ichie Akin Adedoyin kwuru na o biela na Soluyi kamgbe afọ 1985.
content_112	O kwuru na oge ebe ahụ bụ ime obodo enwe ndị a bi n'ime ọhịa, na ha-anaghị enweta mkpesa ọbụla, mana ugbua obodo ahụ bidoro imepe, ha enwetela mkpesa karịrị akarị.
content_112	Ha kwukwara na o nwere otu nwoke bi ebe ahụ enwe ndị a na-agbakọ n'ụlọ ya, mere ha ji na-enyo ma ọ na-azụ ha azụ.
content_112	Ka agbataobi ahụ na-emepe, enwe ndị a enweghị ebe ha ga-anọzị maka na asụchaala ọhịa dị n'ogige ahụ ma mechie ọwara oke osimiri dị ebe ahụ
content_112	Onye ọzọ bi n'agbataobi ahụ bụ Joshua Okeke, kwuru na ọ na-eche na enwe ndị ahụ nwere ike ịbụ mmadụ maka etu ha si ahazi onwe ha.
content_112	O kwuru sị na itinyegodiri ha nsị na nri debe, ha agaghị eri ya.
content_112	O kwuru sị na enwe ndị ahụ anaghị achọ ụmụaka okwu, na ha na-egwusa ha egwuregwu, mana ha na-aba ndị okenye ọgụ.
content_112	Ndị agbataobi Sosanya kwuru na enwe ndị a na-apụta site n'elekere isii ruo asatọ nke ụtụtụ, ma pụtakwa n'elekere ise nke mgbede oge ha na-ebido ịchọ nri.
content_112	Ụjọ na-atụ ha ka enwe ndị a ebunyela ha ọrịa.
content_113	Nnandi Kanu n'ụlọikpe Abuja
content_113	Abaribe, El-shalom na Tochukwu Uchendụ gbaara Nnamdi Kanu akaebe mgbe eji ya eji.
content_113	Ụlọikpe ukwu nke Binta Nyako nọ n'isi ya enyela iwu ka Enyinnaya Abaribe na mmadụ abụọ ndị ọzọ kpọpụta Nnamdị Kanu n'ụlọikpe mgbe a ga-ekpe ikpe ya ọzọ n'ọnwa June ma ọ bụ ha aga mkpọrọ.
content_113	Abaribe, onye ụkọchukwu ndị Juu bụ El-shalom na otu onye bi na Abuja bụ Tochukwu Uchendu gbaara Nnamdi Kanu akaebe e jiri tọpụ ya n'ụlọmkpọrọ.
content_113	Kanu bụ onye a na-ekpe ikpe maka imegidee ọchịchị ala Naijiria bụ onye a na-achọ achọ kemgbe ọnwa Septemba, afọ 2017 ka ndị agha Naijiria wakpochara ụlọ ha oge ha gbara Egwu Eke na mpaghara ahụ.
content_113	Ka ebulitere ikpe ahụ, ọka iwu na ekpechitere ndị ahụ bụ Chukwuma Machukwu Umeh, kwuru na enyebeghị ha akwụkwọ ụlọikpe nke kwupụtara iw ọkụ ahụ onye ọkaikpe nyere.
content_113	Akụkọ ndị ọzọ ga-amasị gị
content_113	Mgbanwe ego: Dọla ọdaala n'akụkụ Naịra?
content_113	Enwe achụpụla ndị mmadụ na Legọs
content_113	Atiku etinyela ụkwụ na ndọrọndọrọ 2019
content_113	Gere akụkọ mere ụnyaahụ n'otu nkeji
content_113	Ihe nkiri
content_113	Na Facebook Live, anyị kpara maka ịdamba ntuliaka ji ndị Igbo nke bekee kpọrọ voter's apathy.
content_114	Ndị njem
content_114	Emechiri ụgbọala ịgba n'okporoụzọ ụfọdụ maka ọbịbịa onyeisiala Muhammadu Buhari na Lagos steeti
content_114	Ọtụtụ ndị njem ụgbọelu ji ụkwụ gaa ibanye ụgbọelụ n'ụzụ ụtụtụ taa dịka e mechiri okporoụzọ na-aga ọdọụgbọelu nke ụlọ na nke mba ofesi na Legọs n'ụtụtụ taa.
content_114	A na-ele anya na onyeisiala Muhammadu Buhari ga-abịa isi obodo Legọs maka mmepe ọdọụgbọala, ga-erute n'ọdọụgbọelu ahụ n'elekere nke iri na otu nke ụtụtụ a.
content_114	N'ihi mkpọchi akpochiri ọtụtụ ụzọ, ndị mmadụ ji kwu ga ihe karịrị nkeji iri atọ maọbụ otu elekere tupu ha eruo ebe ndị na-abanye ụgbọelụ na-anọ.
content_114	Mmechị a nke bidoro ụnyaahụ, dịka ndị njem siri kwuo, mekwara na ndị sị mba ọzọ febata n'ọdọụgboelu Legọs na-eji ụkwụ ga ogologo ije tupu ha erute ebe ha ga-abanye ụgbọ ga-akwọga ha ebe ha na-aga.
content_114	Ụfọdụ ndị mmadụ  na-egosi iwe ha na mkpọchị akpọchiri ezi na ụzọ na Lagos maka ọbịbia onyeisiala n'elu igwe okwu, Twitter.
content_114	Henry Okelue kwuru: "Aghọtaghị m ihe mere e jiri mechie Legos maka njem onyeisiala. O bi n'Abuja na-agagharị n'etiti anyị kwa oge ma onwebeghị oge emechiri ya ọbụladị otu ụbọchị."
content_114	Inibehie Effiong kwuru : "E mechie Legos maka njem Buhari. Ndị amala enweghị ike ịgagharị. Egbosara njem ụgbọelụ. E kweghị ka ụgbọala ga n'okporo ụzọ banyere ọdọ ụgbọelu. E mechiri ọrụ ndọ ọrụ boyibo. Ma gị asị na isi dị ndị ndu anyị mma?"
content_114	A na-ekwukwa na steeti Legọs ga-efu ihe ruru ijeri naịra 200 maka mmechi emechiri ahịa na ebe ndị ọzọ maka njem onyeisiala na-eme.
content_114	Onyeisiala ga-anọ mkpụrụ ụbọchị abụọ na Legọs dịka ọ ga-emepe ọdọụgbọala a rụrụ ọhụụ na Legọs.
content_114	Akụkọ ga-amasị gị:
content_114	Kpọpụta Nnamdi Kanu ụbọchị ikpe ya
content_114	Malala alghachila Pakistan nke mbụ
content_114	Akụkọ kachasi taa: Naịjirịa na Serbia
content_115	DAILY MONITOR
content_115	Ndị Daily Monitor arịọla ndị mmadụ mgbaghara maka ihe ha dere
content_115	Ndị ntaakụkọ Daily Monitor dị na Uganda akpasuola ndị mmadụ iwe na soshal midịa maka ihe ha dere gbasara ụmụnwaanyị a wakporo n'ike.
content_115	N'ihe ha dere, ha kwuru sị na nwaanyị ọbụla a wakporo n'ike ga-ezitera ha akụkọ ihe ọ gabigara, ga-enwe ohere ịnweta otu "karama mmanya dị oke ọnụahịa".
content_115	Dịka ihe gọọmentị ndị Uganda depụtara n'afọ garaaga, a wakpooloa ihe karịrị otu n'ime ụmụnwaanyị ise ruru afọ 15 ruo 49.
content_115	Mana Daily Monitor kwuru na akụkọ ọzọ e depụtara gosiri na ọnụọgụgụ ụmụnwaanyị a wakporo karịrị etu ahụ.
content_115	Dịka ha siri kwuo, o ruru pasentị 51 bụ ndị ga-enweta mmekpa ahụ n'aka ụmụnwoke ha na ha nwere mmekọ n'ime ndụ ha.
content_115	Na mbido ọnwa Maachị a, ndị mmadụ tara otu onye omeiwu Uganda ezigbo ụta maka ihe o kwuru n'onyonyo sị "dịka nwoke ị bụ, ị kwesịrị ị na-eti nwunye gị ihe.
content_115	"Ị kwesịrị ịmetụ ya nwaobere aka, tie ya ihe iji hazigharịa omume ya."
content_115	Akụkọ ga-amasị gị
content_115	Kedụ ihe mere Buhari ji bịa Legọs?
content_115	Ndị njem ụgbọelu atọla taa
content_115	Melaye chọrọ ịgba onyeisi uweojii akwụkwọ
content_115	Kemgbe ndị mmadụ ji tinye ọnụ n'okwu a, ndị Daily Monitor arịọla mgbaghara maka 'nghọtaghie ọbụla' ihe ha dere buterela ndị mmadụ.
content_115	Ha ehichapụkwala ihe ha dere n'igwe okwu, mana ọ kwụsịghị ụfọdụ ndị mmadụ ikwuputa iwe ha.
content_116	Ndị ihe nkiri Good Friday
content_116	Ndị ụka Kristi na-echeta ụbọchị akpọgburu Jeso taa
content_116	N'ọtụtụ ụlọuka ha guzobere ihe ejije iji gosiputa ahụhụ Jeso tara tupu akpọgbue ya n'elu obe.
content_116	Na Blessed Sacrament Parish dị na independence layout Enugu, ndị mmadụ zụkọtara n'igwe kpagharia were ejije ha mụrụ wee gosi ka ndị Jew na Pilate sịrị kpogbue Jeso n'obe.
content_116	Akụkọ ga-amasị gị
content_116	Etu esi mee ụka ọmụ taa
content_116	Lee emume Tọọsde dị asọ
content_116	A nwụchiela Bishọp ụka Katọlik maka imefu ego ụka
content_116	Onye na-achịkọba ya bụ ngagharị nke obe ịkpeazụ tupu Easter na parish ahụ bụ Rev. Fr, Ogbozo gwara ndị otu Kristi ka ha nọrọ na nche oge niile ma hụ onwe ha n'anya dịka Jeso sịrị hụ ndị tụkwasara ya obi anya.
content_116	Ndị uka Kristi n'ụbọchị Good Friday
content_116	Ka emechara ngagharị nke obe ahụ, eme kwara mmemme isusu obe ọnụ nke na-egosiputa ọgbụgbandụ Jeso na ndị kwere na ya.
content_116	Gud Fraịde bu nnukwu emume na-eweta Lent n'isi njedebe tupu Jeso ekulie n'ọnwụ n'ụbọchị Easter dika ka ndị otu Kristi sị kwenye. .
content_117	Danmallam Mohammed
content_117	Kọmịshịọna ndị uweojii n'Enugwu bụ Danmallam Mohammed ekwuola na ndị uweojii na-ebuso ndị na-enupu isi n'iwu ọgwụ na steeti ahụ
content_117	Iji rube isi na iwu inspector General nke ndị uwe ojii na Naijiria bụ Ibrahim Idris nyere, ndị uweojii n'Enugwu steeti ekpokotala egbe dị 148.
content_117	Onye kọmịshịọna ndị uweojii n'Enugwu bụ Danmallam Mohammed gosiri ndị ntaakụkọ egbe nile ndị ahụ, nke okwuru na ha napụtara ndị mmadụ iji wee Chekwa ndụ na akụ na ụba.
content_117	Egbe na ngwa ọgụ ndị ahụ gunyere; Ak 47 10, Egbe pump action 13, obere egbe nwere otu barrel 33, obere egbe nwere ọnụ abụọ 36, Egbe obere nwere ọnụ asatọ, revolver atọ, obere egbe Barrera 11, ogologo egbe otu barrel 18, ngwo ngwo egbe ndị ọzọ, nakwa mgbọ egbe mejuputara ọnụ ọgụgụ.
content_117	Ụkọ ọrụ na-ebute nnupu isi n'iwu
content_117	Kọmishịọna Danmallam kwuru na ihea bụ mmeri ha nwetara na-agba nke mbụ ha jiri bido ya bụ ịnapụ ndị mmadụ egbe dịka onye isi ha kpata kpata siri nye ha iwu.
content_117	Otoro ọrụ gbanụ gbanụ nke ACP Frank Idu nọ n'isi ya ma gwa ha ka ha were ngwa ngwa nakọtasịa egbe nine ndị mmadụ ji.
content_117	Ọ gwakwara ndị mmadụ ka ha jiri aka ha were egbe ha nwere n'ulo ha nyefee ndị uweojii ghara iche ka ewere aka ike bịa nara ha ya.
content_117	Ya bụ ọrụ gbanụ a ka ndị uwe ojii n'Enugwu kwuru na ọga adị ire ruo mgbe ha nakọsịtachara ndị mmadu nkịtị egbe ha ji.
content_117	Akụkọ ga-amasị gị:
content_117	Ndị uka Kristi mere ncheta ọnwụ ya
content_117	Warner ariọla mgbaghara
content_117	Rọshia 2018: Agaghị enwe referii Briten,Naijiria
content_117	Ihe asaa ị kwesiri ịma maka ịgwọ ụra
content_118	Abacha
content_118	Abacha bụ nrị e jiri mara ndị Enugwu steetị
content_118	Abacha bụ nrị na-amasị ndị mmadụ niile rịrị ya nke ukwuu. Nrị a sitere n'aka ndị Igbo, mana ọ bụ ndị Enugwu steeti ka e ji ya mara.
content_118	A na-eji abacha kpọrọ nkụ maọbụ nke mmiri eme ya. Abacha a si n'akpụ.
content_118	E sịchaa ya n'ọkụ, e be ya kịrịkịrị. Eme chaa, etinye akpụ a na mmịrị oyi, ebe ọ ga-adị chi wee foo. Asaachaa ya, agbaa ya n'anwụ maobụ ya etu a dịka ụdịrị nke akpọrọ abacha mmiri.
content_118	Ị ma ihe ole na ole e ji ama ofe ndị Igbo?
content_118	Lee nri di iche iche esi n'akpụ emepụta
content_118	Abacha agwọrọagwọ anaghị afịa ahụ ị mụta. Lee ka esi eme ya (mana, amatakwa na obodo di icheiche nwere etu ha si eme nke ha).
content_118	Ihe ị ga-eji agwọ ya:
content_118	Mmanụ nri
content_118	Ugba/Ukpaka
content_118	Nnu
content_118	Oporo akwọrọ akwọ
content_118	Ose na yabasị
content_118	Aṅara a sara asa/akwụkwọ aṅara e biri ebi  (ma ị chọọ)
content_118	Akwụkwọ ụtazị e biri ebi (ma ị chọọ)
content_118	Mkpụrụ ehu akwọrọ akwọ
content_118	Ogiri (ma ị chọọ)
content_118	Akanwụ
content_118	Abacha kpọrọ nkụ/ maọbụ nke mmiri
content_118	Azụ (nke ọbụla ị chọrọ)
content_118	Ngwa nrị ndị ọzọ.
content_118	E si n'akpụ enweta abacha
content_118	Etu esi agwọ ya
content_118	Abacha n'atọ ụtọ sitere n'ihe dị icheiche etinyere na ya. Ị ga-eso usoro obere obere ka ị nweta ihe ị chọrọ.
content_118	Ka anyị bido.
content_118	Tinye abacha gị na mmịrị dịtụ ọkụ, chere ka nkejị atọ gaa, wụnye ya na myọ, dosaa ya n'efere
content_118	Wunye mmanụ nri n'ite. Tinye akanwu. Kpaghaa ya nke ọma ka ọ ghọrọ ncha. Tinye ehu ma ị chọọ
content_118	Tinye oporo, ose, ngwa nrị na yabasị (tinye ụgba na ogiri ma ị chọọ). Kpagharịa ha niile ọnụ
content_118	Tinye abacha n'ite gwakọrita ha niile ọnụ
content_118	Tinye nnu maọbụ na ngwa nri ga ezu ya
content_118	Sie ya nwobere oge (ntabi anya ise/iri) n'ọkụ ma ị chọọ ka ọ dị ọkụ
content_118	Nrị eghego!
content_118	Kunye nrị a n'efere, tinye ụtazị, aṅara/akwụkwọ aṅara, azụ, anụ na ihe ndị ọzọ ka i siri chọọ.
content_118	Onwekwara etu ozọ esi esi ya bu nrị
content_118	Weta akanwu. Tinye ya n'efere, tinye otu iko mmịrị jụrụ oyi. Kpagha ya ọfụma
content_118	Tinye manụ, kpagha ya rue mgbe ọgbara ụfụfụ
content_118	Tinye abacha n'ime ya, bido ịgwọ ya
content_118	Na entiye mmiri etu ị si chọ
content_118	Kunye ya n'efere wee kwanye ya azụ, anụ ewu/ehi, kanda maọbụ okporoko na ihe ndị ọzọ chọọ ya mma
content_118	Ọ bụrụ azụ ndụ, ghee ya eghee maọbụ mịa ya n'ọkụ
content_118	Ọ bụrụ okporoko maọbụ azụ kpọrọ nkụ, tinye ya na mmịrị ọkụ, wepukwa ọkpụkpụ dị na azụ ahu.
content_118	Jiri ihe ọbụla ị chọrọ rie ya
content_118	Rie nrị gị, hichaa ọnụ. Ṅụọ nkwọ ọcha. Ị ga-ekwe n'ịsị maka ọ ga-adị ụtọ!
content_118	Akụkọ ga-amasị gị
content_118	Ihe ị na-amaghị maka ụkwa ị na-eri
content_118	Ịma esi ofe egwusi? Mụta ya ebe a
content_119	Ndị uweoji n'ihu ụlọọrụ Youtube
content_119	Youtube bụ ụlọọrụ nọ n'ọkpuru Google
content_119	Ndị uweoji na mpaghara ugwu California ekwuola n'otu nwaanyị bu egbe emerụọla mmadụ atọ ahụ n'isiụlọọrụ na-emepụta ihe onoyonyo a kpọrọ Youtube tupu o gbuo onwe ya.
content_119	Ndị ntaakụkọ na mba Amerika enye la aha nwanyị a ka Nasim Aghadam ma kwukwa na ọ bụ esemoku ezịnaụlọ kpatara mwakpo a
content_119	E chere na otu nwoke so na ndị merụrụ ahụ ụnyahụ bụ enyi ya nwoke ụlọọrụ, CBS na-ekwu.
content_119	Umu nwaanyị abụọ dị afọ 32 na ọzọ dị 27 merụrụ ahụ na mwakpo a.
content_119	N'agbanyehi nke a ndị ntaakụko na-ekwu, ndị uweoji ekwụpụtabeghị ihe nwaanyị ji buru egbe wakpo ndị mmadụ na Youtube.
content_119	Ndị ọrụ na Youtube kọwara ihe na-eme n'elu igwe okwu:
content_119	Aghadam bụbu onye na-emepụta ihe onyonyo na Youtube katọrọ Youtube n'oge gara aga maka ọ sị na ha na-akpachị ihe onyonyo ya.
content_119	Akụkọ ga-amasị gị
content_119	Ndị nchịkọta ise nwere ike ịnọchi Conte
content_119	Ibrahimovic ejirela goolu abụo bata LA Galaxy
content_119	Nwanne egbuola nwanne ya na Sango Ota
content_120	Oji Igbo
content_120	'Onye wetara ọjị wetara ndụ'
content_120	Ọjị bụ otu ihe ị ga-ahụrịrị n'emume ọbụla gbasara ala Igbo.
content_120	Ọjị na ịwa ọjị dị oke mkpa n'omenala ndị Igbo, maka na Igbo na-ekwu na "onye wetara ọjị wetara ndụ".
content_120	Ụfọdụ ndị Igbo kwenyere na ỌJỊ pụtara "Omenala Jikọtara Igbo".
content_120	Etu esi enweta ọjị
content_120	Ọjị bụ mkpụrụ osisi a na-akụ akụ ma na ọ na-epukwara onwe ya.
content_120	Ọjị nwere ike ịmị n'ụlọ ma mịkwaa n'ọhịa.
content_120	Ụdịrị ọjị dị
content_120	Enwere ụdịrị ọjị dị iche iche, ụfọdụ na-aza aha site n'etu o si mịpụta.
content_120	Abịa na Naịjirịa, enwere ọjị Igbo ma nwee ọjị ugwu Awụsa ma nwekwaa nke ndị ọdịda anyanwụ bụ ndị Yoroba.
content_120	Ọjị Igbo na-agbakarị n'ibe sitere n'atọ ruo ibe asaa.
content_120	Igbo na-akwanyere ọjị gbara ibe asaa ugwu, ụfọdụ na-egbukwa ọkụkọ ma ha hụ ya bụ ọjị.
content_120	Ọjị Awụsa
content_120	Aha ọjị dị iche iche
content_120	Ọjị ugo bụ nke na-acha ọcha, a na-akpọ ya ugo maka na ọ na-ama mma n'anya
content_120	Ọjị ikenga na-enwe ibe atọ, na-achakarị uhie uhie
content_120	Ọjị ndị awụsa bụ nke a na-akpọ 'gworo', ọ na-enwe ibe abụọ na-achakarị ọcha
content_120	Uru ọjị bara
content_120	Ndị Igbo kwenyere na ọjị anaghị anụ bekee n'ụzọ ọbụla, ya mere eji eji ya eme omenala ndị Igbo dị iche iche dịka:
content_120	Eji ọjị alụ nwaanyị n'ala Igbo
content_120	Eji ọjị anabata ọbịa
content_120	Eji ọjị edozi esemokwu n'etiti ndị mmadụ
content_120	Eji agba agọ ọfọ/ekpe ekpere
content_120	Eji ọjị achụ aja
content_120	Eji ọjị agba ndụ
content_120	Eji ọjị akwa ozu
content_120	N'ala Igbo, inye onye ọbịa ọjị gosiri na ị nabatara ya, o na-egosikwa na ị hụrụ ya n'anya nke ukwuu ma nwekwaa ntụkwasị obi n'ebe ọ nọ.
content_120	Ihe a na-eji ata ọjị
content_120	N'omenala Igbo, enwere ihe ndị ọzọ a na-eji ata ọjị
content_120	Ose ọjị nke bekee kpọrọ alligator pepper
content_120	Akị ilu nke bekee kpọrọ bitter kola
content_120	Mmịmị
content_120	Ụfọdụ na-eji nzu ata ọjị
content_120	Ose ọjị akwọrọ akwọ
content_120	Ịwa ọjị
content_120	Tupu awaa ọjị n'ala Igbo, a na-ebu ụzọ gọọ ọjị (kpeere ya ekpere). Ọ bụ iwu na onye kachasị bụrụ okenye ga-agọ ọjị, ebe ụfọdụ na-enye onye kacha bụrụ nwata ka ọ waa ya ma kesaa ya.
content_120	Nwoke anaghị awa ọjị na be ndị ọgọ ya, ọ gaghị awakwa ọjị ebe ndị tọrọ ya nọ na-abụghị ma ha nyere ya ikike ịwa ya.
content_120	Ọ bụkwa iwu na nwaanyị anaghị awa ọjị n'ala Igbo.
content_120	Ọjị na ụmụnwaanyị
content_120	N'ala Igbo, nwaanyị anaghị arị elu ọjị, ọ naghị aghọtu ọjị n'osisi ya.
content_120	Nwaanyị anaghị agọ ọjị.
content_120	Nwaanyi anaghị arị oji elu mana nwaanyị na-ere oji
content_120	Anaghị ekwe ka nwaanyị tinye aka n'ime efere were ọjị ma ọ bụrụ na ụmụnwoke nọ ebe ahụ ewerechabeghị.
content_120	Ụfọdụ na-aga n'ihu were aka ha nye nwaanyị ọjị ka ọ ghara inwe ohere tinye aka n'efere e jiri kee ọjị.
content_120	Lee ihe nkiri a ịhụ ka Pete Edochie si gọọrọ BBC Igbo ọjị:
content_120	Na ụka bịara egbochighị ndị mmadụ iji ọjị ekpe ekpere dịka esi eme ya mgbe gboo.
content_121	N'ala Naijiria, ihe dịka afọ iri atọ maọbụ iri anọ gara aga, a na-ahụ ụfọdụ nri dịka nri ndị ihe na-esiri ike.
content_121	Ọtụtụ nri ndị a bụ nri ndị mmadụ na-enwetara onwe ha n'ugbo ha maọbụ zụta ọnụ ala n'ime ahịa n'ihi na ndị na-achọ ha adịghị ọtụtụ.
content_121	Mana ugbua, nri ndị a bụzị ihe na-amasị ndị ọgaraanya n'ihi mbawanye ọrịa tara nchara dịka ọbara mgbalielụ, ọrịa shuga, ọrịa obi, ọtụrụọkara (stroke), kansa na oke ibu bụ ọrịa ndị a na-ewe dịka 'ọrịa ndị ọgaranya'.
content_121	Na nchọpụta ngalaba na-ahụ maka ahụike na mba ụwa bụ WHO n'aha ịchafụ mere n'afọ 2008, ndị Naijiria pasenti 11.2 n'ime nde 169 bụ ndị nwere ọbara mgbalielụ ebe pasenti 2.7 nwere ọrịa shuga.
content_121	Egwu ọrịa ndị a mere ọtụtụ ndị mmadụ ji alaghachị na nri a na-eleda anya na mbụ nke mere na ugbua nrị ndịa a na-ada oke ọnụahịa nke bụ na aka ụmụogbenye anaghị eruzị ha.
content_121	Lee 10 n'ime nri ndị ahụ:
content_121	1.  Azụ friji
content_121	A na-ahụbu azụ friji dịka nri ndị ogbenye
content_121	Ihe karịrị afọ iri atọ gara aga, a na-ahụ iji azụ 'friji' sie nri n'ụlọ ndị ogbenye, ụmụakwụkwọ maọbụ mgbe ego adịghị mmadụ n'akpa, ebe anụ ehi maọbụ anụ ọkụkọ bụ maka ndị rijuru afọ.
content_121	Otu onye bi na Lagos bụ Kingsley Udofa kọwara anya a na-eleda azụ mbụ n'okwu ya sị: "O nwere oge n'ala anyị bụ Naijiria mgbe azụ friji bụ maka ndị ogbenye.
content_121	"Oge ahụ, a na-akpọ azụ friji aha ọjọọ dị icheiche iji kwaa ya emo dịka, 'Ozu azụ' n'asụsụ Igbo; 'Ókù Ékò' n'asụsụ Yoruba nke pụtara, 'Ozu Lagos' ; 'Àkpa asuko nse' n'asụsụ Ibibio nke pụtara, 'ọ nwụrụ anwụ ma mụrụ anya.' Ndị mmadụ na-ahara ịzụ ma rie azụ ndụ."
content_121	Ugbua, egwu adagharịala. Azụ friji bụ ahụghị ma erighị nke ọtụtụ mmadụ gunyere ndị ọgaranya nke bụ na azụ na-adazị oke ọnụ n'ahịa.
content_121	Ihe ị na-amaghị maka ụkwa ị na-eri
content_121	Kedu ihe ofe Egusi gị na-enye ahụ gị?
content_121	Ị ma etu esi agwọ abacha? Mụta ya ebe a
content_121	Dịka Mịnịsta nta na-ahụ maka ọrụugbo bụ Sen Heineken Lokpobiri siri kwuo, ndị Naijiria na-eri azụ ruru nde 3.2 metrik tọn kwa afọ nke a na-atụbata ihe karịrị pasentị iri asatọ n'ime ya.
content_121	Mata na metrik tọn puku iri pụtara kọntena puku nari atọ iri atọ na anọ.
content_121	2. Ede
content_121	Ede na-agalazị oke ọnụ
content_121	Ọ bụ ede ụrị ka ọ bụ ede koko ma ọ bụ achịcha, ede bụ nri ụganị, nrị ndị onweghị ka ọra ha ji agbado ume n'ihi na ha enweghị ego zụrụ ji.
content_121	Mana ugbua, nri ede bụzị ụkwa achị n'aka ya a na-agba n'ihi na oke na ngwere na-erizi ya.
content_121	Ewepụ obodo jiri ụtaraede mere nnukwu nri, ndị na-asọ nsọ nrị n'ihi ọrịa dịka ọrịa shuga, ọbara mgbalielu na ndị chọrọ ịta ahụ ekweghịzị ka aka ogbenye rute ede, nke na i go ede e ji esi ofe dịzị ka igo ahịa iwu.
content_121	3.Kanda
content_121	Akpụkpọanụ ehi nke ndị Yoruba na-akpọ, 'kpọmọ', bụbu ihe ndị ogbenye ji emegharị ọnụ oge ha ahụghị ego zụrụ anụ ehi ma maọbụ anụ ọkụkọ.
content_121	Dịka ihe si aga ụgbụa, ndị ọgaranya ewerela ya mee ezi nri, ebe e ji ya esi nri ọpụrụiche dịka edikakong maọbụ gwọ ya na ose ma were ya anụ mmanya.
content_121	N'afọ 2014 mgbe gọọmenti si n'ọnụ onye bụbu Mịnịsta na-ahụ maka ọrụugbo bụ Akinwumi Adesina kwuo na ha chọrọ ịmachi ndị mmadụ iri kanda nke butere oke iwe ndị mmadụ ma mekwa ka gọọmenti kpofuo atụmatụ ahụ n'ọhịa.
content_121	Dịka ndị ọkachamara sị kọwa, kanda enweghị abụba maọbụ mmanụ ọjọọ a kpọrọ kọlesịtọrọl na bekee dịka anụ ehi nke ha kwuru na oke iri ya na-ebute ajọ ọrịa tara nchara dịka ọrịa obi na ọbara mgbalienu.
content_121	4. Ojoko
content_121	Ụfọdụ na-akpọ ya ogede, ụfọdụ abịrịka, ndị ọzọ ojoko, ebe ọtụtụ na-akpọ ya une maọbụ unere.
content_121	Ụmụ ogbenye na-eji mmanụ eri nke ahụrụ n'ọkụ, ma jiri ya sie agwa mana ugbua, ọgaranya emeela ojoko nnukwu nri.
content_121	Ojoko bụ ezi nri na-edochi ahụ nihi na o nwere faiba, na mineral ndị ọzọ na-enyere ndụ aka dịka magnesium, phosphorous na potassium.
content_121	Dịka ndị ọkachamara ahụike siri kọwa, ojoko na-enye ọbara mgbe e siri ya na-achaghị acha.
content_121	5. Ejula
content_121	Ejula bụ ezi nri na-enye ihe n'ahụ ma ọ na-adazi oke ọnụ ugbua
content_121	Ma anụ adighị, azụ adịghị, ogbenye na-aba n'ọhia kpara ejula, were sie nri.
content_121	Ogaranya, enwebughị efe ejula mgbe mbụ n'ihi na, dịka ndị Igbo ji ya ekwu okwu, ahụhụ dị na imecha ejula.
content_121	Ma ugbua, iji ejula isi nri bụzị akara ejiri mara ọgaranya n'ihi oke ọnụ ahịa ya.
content_121	Ejula bụ ezi nri nwere proten, calcium, selenium, magnesium ma na-enye ọbara.
content_121	6. Garị
content_121	Garị bụ nri ma ogbenye ma ọgaranya na-erizi
content_121	Iri garị, ọ kachasị mgbe aṅụrụ ya aṅụ, bụ ihe a na-ewe dịka nri ndị ụwa na-atụ n'ọnụ maọbụ mgbe ego kọrọ gị n'akpa na mbụ. Ị jụọ ụmụakwụkwọ bi n'ụlọakwụkwọ ha ga-akọwara gị etu ịji ọpapa, azụ e ghere eghe maọbụ anụ mkpọ aṅụ gari si zọọ ha ndụ.
content_121	Ugbua garị bụzị ahịa iwu. Ọgaranya na ogbenye na-azọzị garị nke otu ọba a na-akpọ 'painter' na-ada ihe karịrị nari naira ise (N500).
content_121	Onye ọkammụta ọrịa kansa n'ụlọọgwụ Lagos University Teaching Hospital, bụ Dr Remi Ajekigbe kwuru na ihe mere ọtụtụ ndị Naijiria ji arịa ọrịa kansa ugbua bụ na ha anaghị erizi nrị ala anyị dịka garị, ji nke nwere faiba ka ma ha na-eri nri ndị bekee.
content_121	7. Agwa
content_121	Agwa bụ ezi nri na-edozi ahụ
content_121	Agwa bụ nri ọzọ e jiri mara ndị ogbenye mana ọtụtụ ọgaranya na-erizi ya.
content_121	Agwa na-enye proten ma na-enyekwa ọbara. Ndị ọkachamara n'ihe gbasara nri na ihe ha na-enye na-ekwu na agwa kacha mma maka nweta protein karịa anụ ehị n'ihi na onweghị abụba ọjọọ nke a kpọrọ Kọlesịterọl.
content_121	8. Ukwa
content_121	Ụkwa bụ oke oriri pụrụ iche onye ike dị na-akwado
content_121	Ụkwa bụ nrị ndị ọgrlanya na-eleghara anya na mbụ, ikekwa n'ihi ahụhụ dị na-ikwado ya, mana ugbua, ọ bụzị onye ji ego na-eri ụkwa.
content_121	Ụkwa na-enye proten, ọbara, potassium nakwa ngwa ndị ọzọ na-edozi ahụ.
content_121	9. Ji mmiri
content_121	Ji mmiri nwere fibre
content_121	Ji mmiri bụ nri ndị mmadụ anaghị erikarị na mbụ n'ihi na ọ naghị atọ ka ji. Sọọsọ ndị ogbenye jibu ya achụ agụụ. Mana ugbua, ọtụtụ ndị mmadụ gunyere ndị ọgaranya na-eri ya.
content_121	Ndị na arịa ọrịa shuga na-erikwa ya.
content_121	Ndị nchọpụta na-akọwa na ji mmiri nwere fibre rie nne, obere "sodium" na nnukwu "potassium" nke mere e ji kwuo na ọ na-adị ndị na-arịa ọrịa shuga mma n'ahụ.
content_121	Cheta na "fibre" na-enyere nrị aka igwepịa n'afọ (digestion), oke "sodium" so ebute ọbara mgbalienu, ebe "potassium" na-akụjulata ọbara, chụmie mmadụ inwe ọrịa okwute akụrụ (kidney stone).
content_121	10. Isha
content_121	Isha na-adazị oke ọnụ nke na aka ụfọdụ ogbenye eruzi ya
content_121	Ndị enweghi ego na-ejibu isha esi nri oge ha e nweghị ego anụ maọbụ azụ, ma ugbua, isha bụzikwa maka ndị nwere ego n'ihi oke ida ọnụ ahịa.
content_121	Ihe mere ndị mmadụ ji achụzị nrị ndị ogbenye
content_121	Dika ọkammụta na ihe gbasara nri na ihe ọ na-arụ n'ahụ bụ Dr Florence Uchendu si kọwa ihe mere na ọtụtụ ndị mmadụ na-eri nri a na-agbara ọsọ ugbua karia bụ maka na ọrịa dị na Naijiria ugbua dịka ọrịa shuga, ọbara mgbalienu, ọtụrụọkara(stroke), kansa.
content_121	"Ọrịa dịzị na Najiria bụ ọrịa dị n'obodo oyibo anyị anaghị arịabu mbụ.
content_121	Ihe dika ọbara mgbalienu, ọrịa shuga juziri kịta."
content_121	" Ndị mmadụ amatago ihe ị ga-eri onyewe gị nsogbu n'ahụ ma nwekwa ike nyewe gị nsogbu n'ahụ."
content_121	Akụkọ ga-amasị gị:
content_121	Ụgbọ agha Saụt Korịa agala Ghana
content_121	Anthony Joshua Vs Joseph Parker: Onye bụ dike?
content_122	Ụmụagbọchọ na-ese foto
content_122	Ụmụakwụkwọ mahadum ahụ enweghị ikike iji ekwenti ga ebe ahụ
content_122	Ndị mmadụ jisike na-egosi iwe ha n'elu atụmatụ mgbasa ozi nke a kpọrọ Twitter maka akụkọ pụtara ebe otu mahadum bu Covenant kpụrụ ụmụakwụkọ ha isi.
content_122	Ụmụakwụkwọ a na-ekwu na ihe kpatara eji kpụ ha isi bụ maka na ha ejighi akwụkwọ nsọ ga na chapụl ha n'ime ụlọakwụkwọ ahụ.
content_122	Otu onye ọkaikpe bụ Precious Nwankwo gwara BBC Igbo na ndị isi n'ụlọakwụkwọ ahụ dara iwu na-ahụ maka nchekwa oke ruru mmadụ.
content_122	Gee ntị ihe ọ gwara BBC Igbo n'uju:
content_122	Otu onye si na mahadum ahụ pụta achọghị ka-enye aha ya sị na nke a bụ obere ihe n'ihe ndị ọzọ mahadum ahụ na-eme ụmụakwụkwọ ha.
content_122	Ọ sị: "mahadum ọ bụla nwere ihe dị njọ na ihe dị mma maka ya, nke a a gaghị a pụ iche".
content_122	Mbọ  BBC gbara inweta Mahadum Covenant ka ha sa ebubo  amịtaghị mkpụrụ.
content_122	Mgbe onye ntaakụkọ BBC kpọrọ onye registra madadum n'ekwenti, o kwuru na ya enweghị ọsisa ọbụla.
content_122	Nwata akwụkwọ ochie ahụ kwukwara na ụmụakwụkwọ ahụ kwesiri ị wetu obi gụọ akwụkwọ si ebe ahụ pụọ.
content_122	Lekwa ihe ndị mmadụ na-ekwu n'elu social media gbasara akụkọ a:
content_122	Akụkọ ga-amasị gị
content_122	Iba Lasa ekesala rue steeti 20
content_122	Nwoke akụgbuola nwa ya n'Enugwu
content_122	Maaida Bio abụrụla onyeisiala Sierra Leone
content_123	Mmanwụ n'ọgbọ mmemme
content_123	Mmanwụ bụ otu njirimara Ndigbo
content_123	Eze na-achị Nri bụ Ichie Emelie Okika adọọla obodo Aguleri na Igboukwu aka na ntị ka ha kwụsị ịzọ onye bụ isi mbido Ndigbo niile.
content_123	Okika kwuru kusie ike na ọ bụ Nri bụ ebe Ndigbo siri pụta, ma kwukwa n'ihe gbasara isi mmiri Ndigbo bụ okwu mmuọ na e kwesịghị iji mee ihe ndọrọndọro ọchịchị.
content_123	Ọ bara obodo Aguleri n'Igboukwu mba maka mbọ ha na-agba idegharị akụkọ mbido ala Igbo, ma gwa ha ka ha wepụ aka enwe n'ofe ka iwe ghara iwe ndị chi e nwere.
content_123	Uru ọmụgwọ bara n'omenala Igbo
content_123	Ị ma etu esi agwọ abacha? Mụta ya ebe a
content_123	Kedụ ihe bụ ebumnuche gị maka ịgba mkpe?
content_123	O kwuru sị "Ọ bụ eziokwu na anyị na ndị Aguleri bụ otu mana ihe dị iche bụ na agụ ndọrọndọrọ  ọchịchị dị be ha. Igboukwu abịadịghị nso n'ihe gbasara akụkọ a".
content_123	Okika sị na Eri bụ nna ala Igbo niile si ala Israel mapụta bụ ọkpara nke ise Gad bụ nwa asaa nke Jacob. Nakwa Eri na ndịotu ndịọzọ sị ala Egypt pụta njem tupu ọpụpụ ndị ala Israel n'Egypt.
content_123	O sị "Ha mere njem n'elu mmiri ma rue ebe mmiri Omambala na Ezu zuru onwe ha a na-akpọ 'Agbanabo' dị n'obodo Aguleri ebe mmụọ na-edu ha sị ha kwụsị rụọ obodo'.
content_123	Akụkọ ga-amasị gị:
content_123	Maaida Bio abụrụla onyeisiala Sierra Leone
content_123	Iba Lasa ekesala rue steeti 20
content_123	Mahadum Covenant dara iwu - ọkaiwu
content_124	Ndị nche obodo bu egbe
content_124	Ndị obodo dị na mpaghara ebe ndị ọchịehị nọ ebidola ị chekwa onwe ha
content_124	Ndị omeiwu ndị a ndị kpọrọ oku a ụnyaaahụ bụ Tọsday n'Abụja si ka gọọmenti kwụwa ndị agha na obodo niile dị na Benue steeti ebe ndị Fụlanị na-achị ehị na-awakpo, kama Ọsọ Nwamba nke bụ egwu onye gbacha ọ la.
content_124	Ndị omeiwu mmadụ anọ; John Dyeghndị, Dickson Takighir, Mr. Samuel Udende, Mark Terseer-Gbillah, ndị kwuchitere  ndị ọzọ mara atụ na bido n'ụbọchị abụọ rue nke anọ ọnwa Eprel, na  e gburu mmadụ iri abụọ ọhụrụ n'ebe ahụ, ebe ọtụtụ ka na-efu efu.
content_124	Ha boro ebubo na onweghị enyemaka ọ bụla si na aka ndị ọrụ nchekwa n'ebe ụfọdụ ọdachịi ndị a mere.
content_124	Ha were kpokuo gọọmenti etiti ka ọ gụọ ndị ọchịehi, "ndị oyiegwu".
content_124	Mmadụ 27 anwụọla na Kogi
content_124	Ndị Benue apụtaghị nabata Buhari
content_124	E gbuola mmadụ 11 na Plateau steeti
content_124	Ndị omeiwu a gosiri mgbakwojuanya na a kwụsịrị Ọsọ Nwamba nke ndị agha na steeti ahụ ebe ọ na-aga n'ihu na agbataobi ha dịka na Taraba.
content_124	Na nkọwa otu n'ime ha bụ Takighir, nkwafu ọbara nke mere nsonso a mere na Ikyon na Agasha  na abala atọ na abali anọ nke ọnwa Eprel; ndị ọchịehi kpara mkpamkpa na Semaka, Asom na Babanruwa na abali atọ nke ọnwa Eprel ebe  ha chetara ndị obodo Udei na Umenger  n'a abalị abụọ nke abụọ Eprel.
content_124	"Otu  a ka o siri mee na mpaghara Sengev, Mbakyondo na Mbapa  dị n'okpuru ọchịchị Gwer-West  dịka ndị ọchịehi ji ngwa agha na akpa ike ebe ahụ.
content_124	"Na Tsegaase,ha gburu mmadụ abụọ, ebe otu onye na-efu na Zwatema, e gburu mmadụ abụọ na Tse Adeke, otu onye na Tse Adudu, ebe otu onye na-efu na Tsekelefu. Ka ọ dị ugbua anyị amatabeghị mmadụ ole ihe metụtara n'Enger.  N'abali atọ nke ọnwa Eprel, e gburu mmadụ anọ n'Anyebe, otu onye na Mbavihi nke wardụ Tonbo dị n'okpuru ọchịchị Logo local government."
content_124	Akụkọ ndị ga-amasị gị:
content_124	Lee nri 10 ndị ogbenye ọgaranya na-erizi
content_124	Mahadum Covenant dara iwu - ọkaiwu
content_124	Gịnị butere mkpamkpa n'eme na Kogi?
content_124	Ndị omeimu ndị a kwuru na ọdachị ndịa niile mere na agbanyeghị na ndị agha na eme ọsọ Nwamba na steeti ahụ, ma ga n'ihu kwuo na ọ gbara ha gharịị na  ndị agha kwụsịrị 'Ọsọ Nwamba' na-agbanyeghị gbuogbuogbuo nka na-eme ebe ahụ.
content_124	Ha kporo oku na gọọmenti ziga ndị agha na obodo ndị nsogbu a na-emetụta.
content_124	"Anyi na-akpọ gọọmenti etiti oku ka ha kọwara ndị Benue na ndịị alal Naijiria ihe mere na a kwụsịrị 'Ọsọ Nwamba'  naa Benue ebe ihe na-ebe ka na-ebe.
content_124	"Anyị chọrọ ka gọọmenti ziga ndị agha na Benue dịka o kwesịrị ma nwe ebe ndị agha na-anọ na mpaghara ebe ihe ndị a na-eme were rue mgbe nsogbu ga-abịa na njedebe.
content_124	"Anyị na-akpọ gọọmenti etiti oku ka o mee ọ gụọ ndị ọchịehị 'ndị oyiegwu ozigbo n'ihi mpụ na imebi ihe ha na-eme. Ndị mba ụwa lee anya ma hụ  ka ndị a si acho ikpochapụ ndị Benue."
content_125	Matthew Kukah na Naịjirịa
content_125	Bishọp Kukah sị na mwufu obara na mmebi akụnaụba obodo Naịjiria karịrị akarị.
content_125	Bishọp nke Sokoto Katọlik Dayọsis bụ Bishọp Mathew Kukah ekwuola na ọgbaaghara nwere ike ịda na Naịjiria  dịka ime ntụlịaka ndọrọndọrọ ọchịchị nke 2019 nna-abịa nso.
content_125	Ọ sị na onweghị ịhe ga eme ka ọgbaaghara aghara ịda na Naịjirịa ma ọbụrụ na akwụsịghị ọgụ na mgba a n'ada ebe niile na Naịjirịa.
content_125	Kụkah kwuru nke a na-ozi ya na Africa Report Magazine nke Eprelu.
content_125	Bishọp Kukah kwuru na ọ ga ata akpụ ị gbanahụ ọgbaaghara na ntụliaka nke 2019.
content_125	N'ọnụ okwu ya, "ọ ga abụ ezigbo ọlụ ebube ma ọbụrụ na ọgbaaghara adaghị na ntụliaka 2019".
content_125	Akụkọ ga-amasị gị
content_125	Ndịagha asaala TY Danjuma
content_125	Ụmụaka Dapchi ezutela Buhari
content_125	'Anyị enweghị okwu ịsa ihe Mama Boko Haram kwuru'
content_125	Ọ sịrị na ihe ojiri kwuo nke a bụ maka ọgụ na mgba juru ebe niile na Naịjiria ugbua.
content_125	"O metubeghị m n'obi otu a mbụ. Ekpere mụ bụ ka o metu gọọmenti n'obi ịmata ụdị iwe dị ndị mmadụ n'obi".
content_125	O kwuru na ọnọdụ Naịjirịa ugbua kwesiri ịna-emetu nwafọ obodo a ọbụla  n'obi.
content_125	Kedụ maka ijeri dọla gọọmenti weputere maka nchekwa obodo?
content_125	Mgbe Bishọp Kukah na BBC gbaritara ụka anyị jụrụ ya maka nde naịra gọọmenti tinyere na-chekwa obodo.
content_125	Bishọp Kukah zara na ihe kacha mkpa abụghị ị me gbanụgbanụ me ihe ga enye aka ị me ntụliaka ọchịchị nke ga eme ka ndị ndọrọndọrọ ọchịchị biwakwa ndụ okeọzụ ka ha si ebe, nke a gaghị abara ndị ha n'achị ụrụ.
content_125	Ọ sị na tupu udo abata na Naịjirịa na nkwafu obara ga akwusị kpamkpam.
content_125	Bishop Kukah zara na ajụjụ a sị: "Ejighị ego egote udo.
content_125	Nụrụ ihe okwuru na ụjụ na asụsụ bekee.
content_125	"Ọbụghị ụkọ ego mere na udo adịghị na Naịjirịa, ka ma ọ bụ oke ego dị na obodo a kpatara ya.
content_125	"Etinyela otụtụ ego na ndọrọndọro ọchịchị onweghị isi.
content_125	"Ya bụ itinye ọtụtụ egọ abụghị nsogbụ, ọkachasị na obodo  ihe niile bụ ego dịka Naịjirịa.
content_125	"Gọọmenti etinyela ọtụtụ ego na mmiri, anyị enweghị mmiri. Ha etinyela ọtutụ ego na ọkụ, anyị enweghị ọkụ.
content_125	Ihe ga enweta udo na Naịjịrịa abụghị egbe na mgbo."
content_125	Ọ gara n'ihu kwuo na ihe ndị ndọrọndọrọ ọchịchị na-eme bụ ka enwe ike mee ntụliaka ọzọ ma ghara ime ihe ga-abara ndị mmadụ uru.
content_125	Bishọp Kukah kwuru na ọrụ gọọmenti bụ ime ka ndị a na-achịachị nwee ntụkwasị obi na agbamume.
content_125	Mana ọtụtụ ndị Naịjiria enweghị ya.
content_125	Ọnọdụ dị otu a na-emebi ọchịchị onyekwụọụche ya anyị nọ n'ime ya.
content_125	Kedụ ihe i chere maka ụmụaka Dapchị a tọhapụrụ?
content_125	Ihe ahụ rụtụrụ aka ịgosị ka gọọmenti sị ahazị ozi a na ezigara ndị a na achị.
content_125	Bishọp Kukah sị na ọbụ ihe mgbagwoju anya na ụdị ihe ahụ mere onweghị onye mara isi ya na ọdụ ya maọbụ ihe kpatara ya bụ ihe.
content_125	"Ihe a na-anụ bụ sọsọ asịrị. Ọ naghị enye aka ma ọlị.
content_125	"Nke ka njọ bụ na o nwere otu onye aka jị ejị maka okwukwe ya."
content_125	Ụdị  ihe a abụghị ihe e kwesiri ị na-anụ na Naịjịrịa ugbua.Ọ jọgbụrụ ụdele ma sịgbụọ nkakwụ."
content_126	Ụlọakụ nke dị n'obodo ahụ
content_126	Ihu otụ n'ime ụlọakụ ndị a wakporo
content_126	Mmadụ karịrị mmadụ iri na ise anwụọla, n'ime ha ndị uweojii itoolu mgbe ndịohi bu egbe wakporo ụlọakụ ruru ise n'obodo Offa dị na Kwara steeti ụbọchị Tọọdse.
content_126	Ndị nọ ebe ihe a mere sị na ndịohi ahụ ji ogbunigwe gbawa ebe ụlọakụ ahụ na-echekwa ego mmadu tupu ha-eburu ya pụọ.
content_126	Ha kwukwara na ndị a bu ụzọ ga n'ụlọọrụ ndị uweoji gbagbuo ihe niile ha hụrụ ebe ahụ tupu ha gaa ebe ụlọakụ ndị ahụ dị.
content_126	Ha gbakwara mbo gbochie ụzọ abụọ batara obodo ahụ si na Ilorin n'Osogbo, obodo ndị agbatobi dị nso n'Offa.
content_126	Ọnụ na-ekwuru ndị uweojii steeti ahụ bụ Ajayi Okasanmi (DSP) onye kwuru na nke a bụ ezie kwukwara na ndị omekome ahụ gburu ndị nkịtị asaa.
content_126	Akụkọ ga-amasị gị
content_126	Ọgbaghara ga-ada na 2019 - Kukah
content_126	'Aguleri na Igboukwu abụghị mbido Ndigbo'
content_126	Nwoke agbagbuola nwunye na nwa ha
content_126	Ihe a wutere ndị mmadụ nnukwu dịka ha gosiri n'elu atụmatụ mgbasa ozi:
content_127	BBC Igbo gbara ndị mmadụ ajụjụọnụ gbasara ụfọdụ aha ụtọ ha na-akpọ ndị dị ha n'obi.
content_127	Ha kpọpụtakwara aha ụtọ dị icheiche.
content_127	Gere ihe ndị a kwuru ebe a.
content_127	Onye mere akụkọ a: Chioma Nkemdilim
content_128	Ụmụnwaanyị dị ime
content_128	Ụmụnwaanyị dị ime achọghị ịkwụ ọtụtụ ụgwọ ndị ụlọọgwụ na-ana ha
content_128	Ihe ruru ụmụnwaanyị narị abụọ (200) dị ime mere ngagharị iwe n'isi obodo Akure dị n'Ondo steeti ụnyaahụ.
content_128	Iji kwuputa etu o siri jide ha n'olu, ụmụnwaanyị ndị a gara n'Ondo State Specialist Hospital mere ka gọọmentị mata na ha achọghị ịkwụ ụgwọ ọhụrụ a na-asị ha kwụọ.
content_128	Ha nọchiri ọnụụzọ ụlọọgwụ ahụ ma gbochikwa ndị bịara ịnata ọgwụgwọ ịbata n'ụlọọgwụ.
content_128	Ụmụnwaanyị a kwuru na ego a na-ana ha pụtara N25,000 maka ịmụ nwa na nkịtị nakwa N50,000 nke ịmụ nwa site n'ịwa afọ, karịrị akarị.
content_128	Akụkọ ga-amasị gị
content_128	Offa: ndịohi a na-amara ndị uweojii aka?
content_128	Ọgbaghara ga-ada na 2019 - Kukah
content_128	Bọọlụ: Gịnị ga-eme na Premiership echị?
content_128	Ụmụnwaanyị a kwuru na ha na-akwụbu N1,000 iji denye aha ha maka nyocha ahụ tupu a mụọ nwa nke bekee kpọrọ antenatal, mana ugbua ha na-akwụzị N4000.
content_128	Ha kwukwara na ebidoro ịna ha N500 ọzọ maka oge ọbụla ị bịara nyocha antenatal.
content_128	Iwe ha bụ na ha anaghị akwụbu ụgwọ iji mụọ nwa karịa N1,000 ahụ oge Olusegun Mimiko nọbu n'ọchịchị, mana ugbua o juru ha anya ụdịrị ego a na-ana ha.
content_128	Ihe ndị mmadụ na-ekwu gbasara ya
content_129	Akụkọ ndị kachasị mkpa mere taa.
content_129	'Social media' nwuru ọkụ maka Aisha Wakil
content_129	Aisha Wakil kwuru na Bokoharam ga-atọghapu nwa Dapchi akpọrọ Leah Sharibu
content_129	Kamgbe Aisha Wakil kọwachara BBC Igbo n'asụsụ Igbo ka ya ndị oyi egwu a sị akpa,ọtụtụ ndị Igbo na-ekwu uche ha na igwe okwu 'social media'. pia ebe a kị ihụ ya.
content_129	France 8 Super Falcons 0
content_129	Chikwelu Oparanozie bụ onye ndụ ndị Falcons na ya bụ egwụrụegwụ
content_129	Ụmụnwaanyị egwu bọlụ nke Naịjirịa bụ Super Falcons na nke ndị France sọrọmpi enyi na enyi ụnyahụ bụ Fraide.
content_129	Ya bụ mpi ha sọrọ kpọrọ ndị super Falcons ihụ ọjọọ site na ịgba ha ọkpụ asatọ chara acha na ọgbọ egwuruegwu MMArena na Le Mans, France.
content_129	Gọvanọ Ọbialọ kwuputara mkpa ọdị ịkwado agaumakwụkwọ
content_129	Willie Obialo bụ Gọvanọ Anambra Steeti
content_129	Gọvanọ Willie Obialo nke Anambra Steeti ekwupụtala mkpa ọdị ịkwalite agụm akwụkwọ na steeti ahụ.
content_129	Okwuru nke a ụnyahụ mgbe ọ gara emụme nkwado agụm akwụkwọ nke ndị Onyebuchi Chris Ifediora Foundation kpokobara na Aguleri.
content_129	Onye nọchite anya ya na ya bụ emume bụ Joy Ulasi kwuru ọdịghị mma ị hapụrụ nanị gọọmenti ọrụ gbasara agụm akwụkwọ.
content_129	Ndị uweojii London akasiela ndị mmadụ obi na London
content_129	Agbagburu mmadu 6 na London n'izu gara aga
content_129	Na mba ofesi,  ozị sị London erụ anyị ntị sị na-ezipula ndị ụweojii narị atọ na ọgbe ndị omekaome kacha akpa ike.
content_129	Egburu mmadụ 6 ma merukwa ụfọdụ ahụ na mpaghara London ụfọdụ n'izụụka gara aga.
content_129	EU ekwetala ịkwado agha a na ebuso mpụ ọzọ
content_129	Ndị a bụ agba nke abụọ ya EU na akwado agha a na-ebuso ndị omekome na Naịjirịa
content_129	Ndị otu European union a ekwuputela mkpebi ha ịkwado agha a na-alụ megide ndị omekataraihepuujọ na Naịjirịa.
content_129	Ọnụ na-ekwuru ndị ụlọọrụ United Nations na-ahu maka ọgwụ na mpụ bụ Sylvester Atere
content_129	kwuru na nkwado nke a ga erụ afọ 3.
content_129	Ihe ndị ọzọ ị kwesịrị ịma taa
content_129	Ụmụnwaanyị dị ime emeela ngagharị iwe
content_129	Ọgbaghara ga-ada na 2019 - Kukah
content_129	Gere akụkọ mere n'ụtụtụ a n'otu nkeji
content_129	Ihe nkiri taa
content_130	Iko mba Afrika nke ụmụnwaanyị
content_130	Nke a bụ ugboro abụọ ndị France na-emeri ndị Falcons
content_130	Ụmụnwaanyị egwu bọlụ nke Naịjirịa bụ Super Falcons na nke ndị France sọrọmpi enyi na enyi ụnyahụ bụ Fraide.
content_130	Ya bụ mpi ha sọrọ kpọrọ ndị super Falcons ihụ ọjọọ site na ịgba ha ọkpụ asatọ chara acha na ọgbọ egwuruegwu MMArena na Le Mans, nke France.
content_130	Mpi ha sọrọ bụ nke enyi na enyi maka nkwado egwuruegwu ụmụnwaanyị mba Afrika nke 2018.
content_130	Ihe a bụ ụkwụ egwụ mbụ onye nkuzi ha bụ Thomas Dennerby nke Sweden tụrụ.
content_130	Nke a bụ ugboro abụọ ndị France na-emeri ndị Falcons.
content_130	Akukọ ndị ga-amasị gị:
content_130	Akụkọ kachasi n'ụtụtụ a: Super Falcons ritere ọkpụ 8
content_130	'Social media' nwuru ọkụ maka Aisha Wakil
content_130	Ụmụnwaanyị dị ime emeela ngagharị iwe
content_130	Nke mbụ bụ na iko mba ụwa nke ụmụnwaanyị nke agbara na Germany na 2011 bụ nke ha ji otu (1 - 0)ọkpụ were merie ha.
content_130	France bidoro ozigbo amalitere ya bụ egwuruegwu chawa ọkụ nke bụ na ha chọrọ itiney otu golu na nkeji iri na anọ (nkeji 14) mana Chiamaka Nnadozie ekweghị ekwe.
content_130	Okụ ndị France na-acha mịtara mkpụrụ na nkeji nke iri itoolu (nkeji 9) mgbe nwaada Eugenie Le Sommer tinyere ofu n'ọnụgolu.
content_130	Mgbe ọ banyere nkeji iri abụọ na isii (nkeji 26) ritere akwụkwọ edo maka arụrụala ọrụsara onye France.
content_130	Tupu ezụmike erụọ, France agbakanyela golụ atọ n'ọnụ gola ndị Super Falcons.
content_130	Ka anatachara ezumike (nkeji 54 ), Desire Oparanozie yiri ha egwu site na pịawanyere bọlụ dị ọkụ na golu ndị France mana golii ha egweghị ekwe.
content_130	Egwu Oparanozie menyere ha pụrụ ha n'anya mgbe onye otu ha bụ Aminata Dilalo tinyere golu ọzọ na ọnụgọlu ndị Super Falcon.
content_130	Golu ọzọ nke Gauvin nyere sochiri azụ na nkeji 70 iji mezue ya ọkpụ ise ndị Falcon ji na-ụkwọ.
content_130	Ha  kabakwara ahụ imezụ ya ọkpụ asaa tinyere nke Faith Ikidi jị aka ya nye onwe ha bụ nke mezuru ya ọkpụ asaa.
content_130	Tupu egwuruegwu ahụ abia n'isi njedebe, Marie-Charlotte Leger gbara mbọ tinye ofu golu ọzọ nke mezuru ya asatọ.
content_131	Ndị nne ụka Katọlik
content_131	Ụka nne bụ emume ndị ụka Katọlik ji akwanyere ndị nne ugwu n'ụzọ pụrụ iche
content_131	Ndị jịkọtara aka ọnụ chịkọba mmemme dị iche iche ịjị wee nwee aṅụrị na ụbọchị ndị nne abịakwala ọzọ.
content_131	N'ụka a kara ndị nne  na St Michaels Asata Enugwu, ụbọchị ụka, ndị ụkọchukwu;Fada Callistus Ani na Wilfred Agu kọwara na nne bụ ndị nwere obi umeala ma na ekpokọba ezinaụlọ ha ọnu.
content_131	Na Holy Ghost Cathedral dịkwa n' Enugwu, Rev. Fr. Peter Acharakpọkuru ndị nna na ụmụaka ka ha gharakwa iji ndị nne gwuo egwu ma ncha.
content_131	Achara toro ndị nne dịka ndị anaghị ekwe ka ọkụ ọbụla a gụnyere ha na-aka nyụọ.
content_131	Hilda Dokubo nyere ndị nne ndụmọdụ ise dị mkpa
content_131	Frank Edwards : Nne m rere ọgọdọ were kwadọ etimegwu m
content_131	O nyere ọmụmatụ sị na ọ bụ ndị nne jị uka, ma na-ahụ na udo na mbawanye dị na ụwa.
content_131	Ndị Katolik na Naijiria na-eme ụka nne na-apụta na oge Lent
content_131	Ndị nne St. Micheals Asata guzobere mmemme dị iche iche dika, ịkwụ n'ahịrị zọ njem ka ndịagha, asọmpị onye nne ka mma nakwa ịwa achịcha bekee.
content_131	Ndị otu ndị nne nke a kpọrọ CWO nke Holy Ghost Cathedral jị aka ha mee mmemme niile dị na ịka ụka tata ka e were mee ya bụ mmemme.
content_131	Onyeisi ndị nne Holy Ghost bụ Patricia Achara n'onyeisi ndị nne St Michaels Asata dị n' Enugwu gwara ndị ha ka ha were ụbọchị tata malite ibi ezigbo ndụ nke na ndị agbataobi ha nile ga-ama na ha bụ ezigbo nne na-atụ egwu Chineke.
content_131	E jiri ọtụtụ ụzọ sị ọṅụ na mmeme ndị nne
content_131	Fada Achara jịkwa ohere ahụ kpere ndi nne na-achọ mkpụrụ nke afọ ekpere ka ha mụta nwa.
content_131	Ụka nne bụ mmemme ndị ụka Katọlik na-eme kwa afọ ịjị kwanyere ndị nne ugwu dịka ide jị ụka.
content_131	Akụkọ ndị ga-amasị gị:
content_131	Ụmụnwaanyị dị ime emeela ngagharị iwe
content_131	'Mmegbu butere akwa nnwereonwe Ndigbo'
content_132	Enwela ọtụtụ ihe mberede n'ogige ngwupụta ọlaedo na Ghana.
content_132	Enwela ọtụtụ ihe mberede n'ogige ngwupụta ọlaedo na Ghana.
content_132	Ụlọọrụ ebe a na-egwupụta ọlaedọ dị na mpaghara ndịda nke mba Ghana adaala, gbuo mmadụ isii ma merụọ mmadụ abụọ ahụ.
content_132	Ihe mberede a mere na Brong Ahafo nke dị kilomita narị anọ na iri atọ (430) site n'isi obodo bụ Accra mgbe a na-agbanwe elu ọwara ochie dị n'ụlọọrụ ahụ bụ nke daara ada.
content_132	Ndị nwe ogige ngwupụta ọlaedo ahụ bụ otu ụlọọrụ dị na mba Amerịka akpọrọ Newmont bụ ndị kachasị na mmepụta ọlaedo n'ụwa.
content_132	Ndị merụrụ ahụ bụ ndị ọrụ Consar Limited bụ ndị ji ọrụ ị gbanwe elu ọwara ahụ.
content_132	Ọnụ na-ekwuchitere ụlọọrụ ahụ bụ Agbeko Azumah kwuru " A na-ekwupụta ọnwụ mmadụ isii, abụọ ndị ọzọ bụ ndị agwọrọla n'ụlọọgwụ ma sị ha lawa mgbe ihe a mechara na satọde."
content_132	Akụkọ ndị ga-amasị gị:
content_132	Ghana na-eme mmemme nnwereonwe ha taa
content_132	Onye nọ dịka onyeisiala mba Ghana ewerela oche
content_132	Osote onyeisi ụlọọrụ ahụ n'Afrịka bụ Alwyn Pretorius kwuru " Ụlọọrụ Newmont niile nọ na mgbagwoju anya n'ihe mberede a.
content_132	Ihe kachasị mkpa ugbu a bụ ikwado ezinaụlọ, ndị enyi n'akwa ndị ọrụ ndị a nwụrụ anwụ."
content_132	Ụlọọrụ a akwụsịla ọrụ n'ebe ahụ ma chụpụ ndị ọrụ ya, dịka nyocha ka na-aga n'ihu.
content_132	"Ndị uweojii na ndị nọ n'ebe ahụ, e meela ka ndị ọrụ gọọmentị gụnyere ndị na-ahụ maka akụnaụba dị n'ala mara maka nke a," Pretorius kwuru.
content_133	Muhammadu Buhari
content_133	Buhari bidoro chiwa Naijiria n'arọ 20155
content_133	Onye ndụmọdụ onyeisiala na ihe gbasara ụzọ mgbasaozi ọhụrụ bụ Bashir Ahmad deputara nke a na Twitter.
content_133	Nke a ga-akwụsị arụmụka n'ebe dị icheiche ma Buhari ọ ga-azọ ọchịchị ọọ ka ọ bụ na ọ gaghị azọ.
content_133	Aka na-achị Kaduna steeti bụ Nasir El-Rufai kwuru na Twitter ya na Buhari kwuru ebumnobi ya n'ọụ̀bakọ ndịisi otu pati APC na-eme ugbua.
content_133	A na-etinye ihe ọhụrụ n'akụkọ a mere ugbua mana a ga-egosipụta ya n'uju n'oge nadighị anya. Biko mepegharịa ihuakụkọ a maka akụkọ zuruoke.
content_134	Onyeisioche otu na-ahụ maka obodo ndị na-emepụta mmanụ na Naịjirịa nke a kpọrọ, 'Host Communities Producing Oil and Gas, HOSCON, bụ Prince Mike Emuh kwupụtara nke a n'ọgbakọ ndị eze nwere n'Awka, Anambra steeti unyaahụ.
content_134	N'okwu ya, Emuh kwuru na gọọmenti etiti etinyela aka n'akwụkwọ banyere ịrụ ụlọọrụ na-esi mmanụ agbịdị iri na steeti iri na otu a na-egwupụta mmanụ.
content_134	O gara n'ihu kwuo na a ga-arụ otu n'ime ụlọọrụ ahụ na-esi mmanụ agbịdị na Anambara steeti.
content_134	O kwukwara na gọọmenti etiti ga-ewepụta ohere ọrụ 10,000, na steeti ndị na-egwupụta mmanụ nke ndị ntorobịa Anambara ga-enweta ọrụ dị  1,000 n'ime ha.
content_134	Gọọmentị Anambara aghọpụtala ndị okpe udo
content_134	Obiano achụọla kọmishọna ruru 18
content_134	Victor Umeh ebidola ọrụ dịka Sinatọ Anambara Sentralụ
content_134	Obi Ọnịcha bụ Igwe Alfred Achebe kelere ya ma kwuo na ndị eze ọdịnaala ga-ewepụta kọmiti nke eze Aguleri, Igwe Christopher Idigo, nọ n'isi ya iji lebenye anya n'ebe a ga-amapụta maka iwu ụlọrụ ne-esi mmanụ agbidi ahụ yana etu a ga-esi họta ndị ntorobịa a ga-enye ọrụ.
content_134	Na-agbanyeghị, ndị ọrụ anyị gakwara n'ihụ kpọtụrụ ndị Anambra Steeti ụfọdụ ọnụ n'erụ na-okwu uche ha maka akụkọ a.
content_134	Onye mbụ anyị kpọtụrụ bụ ọdeakwụkwọ gọọmenti steeti ahụ bụ Solomon Chukwulobelu.
content_134	Chukwulobelu sị na ka ọdị mgbe ahụ na ya agaghị asawu okwu obula maka ya bụ akụkọ maka na ya anọghị na ụlọọrụ mgbe ahụ.
content_134	Okwere nkwa na ya ga gwa anyi nke bụ eziokwu n'izuuka ọzọ mgbe ya naruru.
content_134	Gọvanọ Willie Obiano nọ n'agba nke abụọ ya dịka onye mbụ na'Anambra Steeti
content_134	Asịsa Mitchell n'ihe Mike Emuh kwuru
content_134	Onye ọzo anyị kpọtụrụ bụ Mitchelle Onugbolu nke bụ onye ndụmọdụ pụrụiche maka mmekọrịta mmadụ na ibe ya na gọọmentị Willie Obianọ.
content_134	Odoziakụ Onụgbolụ sị na ya bụ okwu ga abụ ihe magburu onwe ya ma ọbụrụ na ọ bịa na mmezụ.
content_134	Okwuru na ọ teele aka atụwara anya ka gọọmenti etiti kpọ ya bụ okwụ aha.
content_134	Mana ọ kara ị da ụda ma ọbụrụ na ya bụ okwụ sị n'ọnụ gọọmenti etiti dapụta.
content_134	Mgbe ajụrụ ya ka ọchere na ọ bụghị maka ndọrọndọrọ ọchịchị nke 2019 ka eji pụta kwụọ ọkwụ a.
content_134	Akụkọ ga-amasị gị:
content_134	Nkwa asaa Buhari kwere na ihe o mere
content_134	Ịhe ndị Naijiria na-ekwu gbasara nkwupụta Buhari
content_134	'Wepụ aha IPOB dịka 'otu oyiegwu'
content_135	Ọ bụ ihe ịtụ n'anya na agabanyeghi na Ijeoma enweghi ejima na be ha, ọ mụrụ ejima atọ.
content_135	Mana ihe bụ nsogbu bụ na kamgbe ọ chọpụtara na ime ya bụ ime ejima atọ, ọ hụbeghi di ya.
content_135	N'okwu ya; "oge m hụrụ ya anya ikpeazụ bụ n'ọnwa Disemba.
content_136	Ehi
content_136	Nsogbu dị n'etiti ndị ọchịehi na ndị ọrụgbo na-emetụta ikọpụta ihe oriri
content_136	Otu na-ahụ maka ikike ruru onye bụ nke akpọrọ "Coalition on Conflict Resolution and Human Rights in Nigeria" kwuru mmadụ ruru puku abụọ anwụọla ka puku na puku ọzọ agbala ọso ndụ maka nsogbu ndị n'etiti ndị na-achị ehi na ndị ọkọ ugbo.
content_136	Ndị a kwuru ihe a n'akwụkwo nyocha ha depụtara ụbọchị Monde.
content_136	Dịka onye ntaakụkọ BBC bụ Chris Ewokor sị kọwa, otu a kwuru na ha nwetara ọnụ ọgụgụ a site na ịgụkọ mmadụ egburu, ụlọ na ihe ndị ọzọ emebiri na ihe so ya ọgụ dị n'etiti ndị ọchịehi na ndị ọrụgbo banyere ala na mmiri.
content_136	Otu ahụ kwuru na ọgbaghara ndị a metụtara steeti ndị dị na etiti ugwu Naijiria dịka Benue, Taraba, Plateau, Kogi na Nasarawa; nke mere ka ndị ọchịchị wezuga iwu Naijiria n'ụsọ iji gba mbọ nchekwa na mpaghara ndị ahụ.
content_136	Okwu mwakpo ndị ọchị ehi a ga-ebi ebi?
content_136	Ndi agha Naijirịa agọrọla isi ha
content_136	Akwụkwọ nyocha ahụ gosikwara na e wezuga ọgbaghara dị n'etiti ndị ọchịehi na ndị ọrụgbo, ndị ohi kwanyere ahụ na nsogbu nchekwa e nwere were na-egbu mmadụ ma na-ezu ohi n'ọtụtụ ime obodo.
content_136	Ka ọ dị ugbua, e zigala ndịagha na mpaghara ndị nwere nsogbu a metụtara, ebe ha nwụchigara ụfọdụ.
content_136	Mana mwakpo ka na-aga n'ihu n'ọtụtụ ime obodo.
content_136	Akụkọ ndị ga-amasị gị:
content_136	Anambara esonyela na steeti na-eme mmanu
content_136	Nkwa asaa Buhari kwere na ihe o mere
content_136	Ipob: Mpụtagharị Buhari ga-enye anyị Biafra
content_137	Jimoh Moshood dịka ọ na-egosị ngwaagha ndị akpachiri
content_137	Jimoh Moshood dịka ọ na-egosị ngwaagha ndị akpachiri
content_137	N'ọnwa Febụwarị onyeisi ndị uweojii bụ Ibrahim Idris nyere ndị kọmishịọna ndị uweojii Steeti niile iwu ka ha kpachie egbe, mgbọ nakwa ngwaagha nke dị n'aka ndị nchekwa ọdịnaala, ndị na-achị ehi, ndị ọrụ ubi na ndị nille na-eji ngwagha n'ụzọ na-ezighị ezi.
content_137	N'ihi nke a, ndị ọrụ ọtawaike nke ndị uweojii hiwara malitere ọrụ n'ịchịkọta, ịkpachị nakwa nweghachị ngwaagha, egbe na mgbọ nke dị n'aka ndị na-ekwesighị ekwesi gụnyere ndị omeka ome.
content_137	Ha mere nke a site na i nyocha, na nzaacha ebe nzuzo dị icheiche e zoro ngwaagha ndị ahụ site n'akụkọ kepukepu ha nụrụ.
content_137	Ngwaagha ndị kpachiri:
content_137	Egbe akpọrọ GPMG (General Purpose Machine Gun) dị abụọ
content_137	Egbe akpọrọ AK47 dị otu narị na iri na anọ
content_137	Egbe akpọrọ SMG dị asatọ
content_137	Egbe ndị ọzọ dị icheiche dị narị atọ na otu.
content_137	Ngwaagha niile a dị narị anọ na iri abụọ na ise, agbanyeghị na-agbatị kwuola ohere enyere ndị mmadụ ịwụsa ngwaagha ha n'aka ndị uweojii rue ụbọchị iri abụọ na otu.
content_137	E hịwara mkpachị na mkpochapụ ngwaagha ndị a iji nyere ndị uweojii aka igbochi ọgụ dị n'etiti ndị ọchị ehi na ndị ọrụ ubi, ntọọrọ mmadụ, izu ohi, iyi ndụ egwu na ihe ndịọzọ.
content_137	Mgbọ egbe dị icheiche so na ngwaagha ndị akpachiri
content_137	Dịka ọ ka na-aga n'ihu, ndị uweojii agwala ndị mmadụ ka ha mee ka ndị uweojii mara maka onye ọ bụla ji ngwaagha n'ụzọ na-ezighiezi nke megidere iwu 'Firearms Act'.
content_137	"Ndị uweojii a naghị ala azụ na nkwa ha ichekwa ndụ na akụnaụba ndị mmadụ na Naịjirịa" Jimoh Moshood bụ onye na-ahụ maka mmerikọta ndị uweojii na ndị ọdịnala kwuru.
content_137	Akụkọ ndị ga-amasị gị:
content_137	Ndi uwe ojii anapụla ndị orụ nche ngwọ agha
content_137	Kpọghachite ndị uweojii - Ibrahim Idris
content_137	Ụmụ Igbo chị ọkụ n'asọmpị Commonwealth
content_138	Mohammed Salah
content_138	Mohammed Salah nyere aka n'ime goolu iri ise Liverpool nyere n'afọ a
content_138	N'asọmpị Champions League ụnyahụ Liverpool meriri Man City ọkpụ abụọ mana ha satara otu.
content_138	Liverpool ji mmerị nke a ruo ọkara-ikpeazụ n'asọmpị iko Champions League nke mbụ n'ime afọ iri.
content_138	Na mkpakọ akara ha niile, Liverpool meriri Man City ọkpụ ise mana ha satara otu.
content_138	Etu Man Utd si napụ Man City ike
content_138	Asọmpi Commonwealth: Naịjirịa agafeela na tenisi
content_138	Ndị nyere goolu
content_138	Afọ 2007-08 bụ ikpeazụ Liverpool ruru agba nke anọ n'asọmpị Chamions League
content_138	Gabriel Jesus bụ onye nyere goolu nke mbu n'ime nkeji abụọ nke mbụ n'asọmpị a.
content_138	Ọ bụ n'ọkara nke abụọ, na nkeji iri ise na isi n'egwuregwu ahụ ka Mohammed Salah bụbụ onye ha na-akpọ onye anwansị nyere goolu nke mbụ nke otu Liverpool.
content_138	Roberto Firmino nyere Liverpool goolu nke abụọ na nkeji iri asa n'asatọ.
content_138	Liverpool ha nwere ike iburu iko asọmpị Champions League?
content_138	Ndị ogbubọọlụ chụrụ Pep Guardiola n'ọgbọ egwuregwu n'asọmpị a makana ọ na-abara ha mba
content_138	Mmeri nke a enyeela Liverpool obiisiike na ha nwere ohere iburu iko a.
content_138	Ndị ọkachamara n'ihe gbasara bọọlụ ekwuola na ndị na-agba n'ihu n'otu Liverpool nwere ike iyi ndị otu ndị ọzọ fọrụ na Champions league nnukwu egwu.
content_138	Ugbua, ọ dịka na Real Madrid na Bayern Munich nwere ike iso Roma na Liverpool n'ime ndị otu ọkpụ abụọ.
content_138	London: ụmụ ntorobia itoolu anwụọla
content_138	Anambara esonyela na ndị emepụta mmanụ?
content_138	Nkwa asaa Buhari kwere na ihe o mere
content_139	Edgal Imohimi
content_139	Kọmishọna ndị uweojii na Legos steeti bụ Edgal Imohimi kwuru na ha ebelatala ike ndị otu badoo na-akpa n'Ikorodu
content_139	Kọmishọna ndị uweojii na Legos bụ  Edgal Imohimi kwuru na e nwere ijiegbeezu 1315, mwakpo ndị otu nzuzo 359, nakwa ntọ  392 na steeti ahụ n'afọ anọ.
content_139	Imohimi, onye kwupụtara nke a na ọgbakọ nchekwa nke Legos steeti nke e mere na Legos kwuru na a nwụchiri ọtụtụ a na-enyo enyo na ha bụ ndị omekeome, ebe ikpe ha ikpe ka na-aga n'ihu.
content_139	O kwuru na ndị uwe ojii belatara ike ndị otu nzuzo a kpọrọ 'badoo,' akpa na mpaghara Ikorodu nakwa ndị isiekewọnwụ n'obodo dị na ikpere mmiri na steeti.
content_139	Ngwaagha ndị uweojii napụtara ndị mmadụ
content_139	Melaye chọrọ ịgba onyeisi uweojii akwụkwọ
content_139	London: ụmụ ntorobia itoolu anwụọla
content_139	O kwuru na ọ bụ nkwado ngwa ọrụ sitere na enyemaka nke gọọmentị Legos steeti mere ka ndị uwe ojii nwelie ike ime nke a.
content_139	O kwukwara site na enyemaka ndị nchekwa obodo na njikọaka o hibere kemgbe ọ malitere ọrụ na steeti ahụ.
content_139	Ọ kpọrọ oku ka agawanye n'ihu inwe ọrụ nchekwa gbanyere ụkwụ na nchọpụta nakwa enyemaka ndị eze ọdịnala nakwwa ọzụzụ ndị ọrụ nchekwa ka ọrụ ha were na-aga siririwerere.
content_139	Akụkọ ga-amasị gị:
content_139	Ndị Fulani na-achi ehi egbuola mmadụ 2,000
content_139	Nkwa asaa Buhari kwere na ihe o mere
content_139	Yulia Skripal adịla mma
content_140	Akụkọ ndị kachasị mkpa mere taa n'ichafu:
content_140	Ncheta Ikpeazụ Achuzia
content_140	Achuzia, otu n'ime ndị ndu agha Biafra nwụrụ ka ọ gbara afọ iri itoolu
content_140	E mere abalị ncheta ikpeazụ nke dike Biafra bụ kọnel Joseph 'Hannibal' Achuzia n'Enugwu ụnyaahụ.
content_140	A na-akwadokwa ime ọzọ n'Owere nakwa Asaba, taa na echi, tupu elie ya n'ụbọchị Satọde.
content_140	Cheta na Achuzia nwụrụ ụbọchị 26 nke ọnwa Febụwarị 2018, ka ọ dị afọ 90.
content_140	Mpụ dị na Legọs
content_140	Kọmishọna ndị uweojii na Legos steeti bụ Edgal Imohimi kwuru na ha ebelatala ike ndị otu badoo na-akpa n'Ikorodu
content_140	Kọmishọna ndị uweojii Lagos steeti bụ Edgal Imohimi, kwuru na site n'afọ 2014 ruo ugbua, Legọs enwetala ọtụtụ okwu gbasara ndị omekome.
content_140	O kwuru na e nwere mwakpo ndị ojiegbeezu otu puku, narị atọ na iri na ise, (1315) nke ndị otu nzuzo narị atọ na iri ise na itoolu (359), nakwa ntọ narị atọ na iri itoolu na abụọ (392) na Legọs n'ime afọ anọ.
content_140	Akụkọ ndị ga-amasị gị
content_140	Legos nwere ijiegbezu 1315, ntọ 392
content_140	Anambara esonyela na ndị emepụta mmanụ?
content_140	Liverpool awụọla Man City n'ala
content_140	Nyocha Facebook
content_140	Mark Zuckerberg bidoro Facebook n'afọ 2004
content_140	Onye nwe Facebook bụ Mark Zuckerberg, arịọla mgbaghara maka ịhapụ ka ndị ụlọọrụ Cambridge Analytica na ụfọdị ndị ọrụ na mba Rọshịa were Facebook mee ihe masịrị ha.
content_140	O kwuru nkea ka ndị sineeti Amerịka gbara ya ajụjụ ọnụ maka ihe gbasara ihe ndekọ (data) ndị mmadụ.
content_140	N'egwuregwu
content_140	Afọ 2007-08 bụ ikpeazụ Liverpool ruru agba nke anọ n'asọmpị Chamions League
content_140	Ndị otu AS Roma nyụrụ Barcelona anya ka ha ji mkpokọta ọkpụ anọ asatara otu (4-1) gbapụ ha na Champions League.
content_140	Ebe Liverpool ji mkpokọta ọkpụ ise asatara otu (5-1) gbapụ Manchester City n'otu asọmpi ahụ.
content_140	Nkeji nke ụtụtụ a
content_140	Gere akụkọ ndị a n'otu nkeji.
content_140	Ihe onyonyo taa
content_140	Ụmụ Naịjirịa ekwupụala uche ha gbasara nkwupụta onyeisiala Buhari na ya ga-azọ ọkwa onyeisiala ọzọ n'afọ 2019.
content_141	Akụkọ ndị kachasị mkpa mere taa n'ichafu:
content_141	Ọnụọgụgụ Naịjirịa na-achụ nde narị abụọ
content_141	Akụkọ apụtala na ọnụọgụgụ Naịjirịa chọrọ iru mmadụ nde nari abụọ.
content_141	Nke a bụ ọnụọgụgụ ọhụrụ otu na-ahụ maka ọnụọgụgụ na Naịjirịa bụ National Population Commission wepụtara.
content_141	Nke a ga-eme Naịjirịa mba asaa kachasị n'ọnụọgụgụ n'ụwa niile.
content_141	Akụkọ kachasi taa: Ipob nabatara Buhari 2019
content_141	Akpụpụla onye Denmark gburu nwunye ya na nwa ya na Legos ụlọikpe
content_141	Akpụpụla Peter Nielsen ụlọikpe dị na Lagos
content_141	Ọ bụ nwoke onye Denmark gburu nwunye ya Zainab na nwa ya nwaanyị ya akpọrọ Petra dị afọ atọ na Legos.
content_141	Ụgbọelu ndị agha Algerịa kpọkasịrị taa.
content_141	Ihe ruru mmadụ 257 anwụọla n'ihe mberede ụgbọelu ndịagha mere taa na mba Algeria.
content_141	Ndị ọrụ mịnịstrị na-ahụ maka nchekwa n'Algeria kwuru na ndị ahụ nwụrụ nọ n'ụgbọelu na-ebu ndị agha tupu ụgbọelu ahụ akpọkasịa taa.
content_141	N'egwuregwu
content_141	N'asọmpi Uefa champịọns ụnyaahụ, ihe ịtụ n'anya mere Barcelona mgbe ndị Roma gbapụrụ ha n'asọmpi Uefa champịọns.
content_141	Ndị Barcelona jiri ọkpụ anọ asatara otu merie Roma n'ụkwụ mbụ nke asọmpi ahụ, ebe Roma n'ihe iju anya jiri ọkpụ atọ chara acha merie ma gbapụ ha.
content_141	Ajụjụ a bụrụ, ihe mere ndị Barcelona onwere ike ime ndị Real dịka ha ga-ezute ndị Juventus n'abalịa.
content_141	N'aka nke ọzọ, Bayern Munich ga-ele ndị Sevilla bụ ndị ha jiri ọkpụ abụọ asatara otu merie n'ụkwụ nke mbụ ọbịa n'ụkwụ nke abụọ taa.
content_141	Nkeji nke ụtụtụ a
content_141	Gere akụkọ ndị a n'otu nkeji.
content_141	Ihe onyonyo taa
content_141	Nwaanyị mụrụ ejima atọ mana ọ maghị ebe di ya nọ kamgbe ọnwa Disemba afọ 2017.
content_141	Akụkọ ndị ga-amasị gị
content_141	Nkwa asaa Buhari kwere na ihe o mere
content_141	'Wepụ aha IPOB dịka 'otu oyiegwu'
content_141	Dokịnta atụọla ụmụnwaanyi 11 ime
content_142	Ka ndị Saụt Afrịka na-akwanyere Winnie Madikizela-Mandela busoro ịkpa oke agbụrụ agha ka ọ nwụrụ n'afọ 81, BBC na-egosi ihe mere na ndụ ya.
content_143	Arcangeline Fouodji Sonkbou
content_143	Ndị ọrụ Kamerun kwuru na Arcangeline Fouodji Sonkbou bụ onye na-ebuli igwe so na ndị egwuregwu na-efu
content_143	Ụnyaahụ bụ ụbọchị 11 n'ime ọnwa Maachị, ndị otu mba kamerụn kwuru na ha na-achọ ndị egwuregwu ha a ruru 8 so ga Australia maka egwuregwu Commonwealth.
content_143	Ha kwukwara na ọ dịka ndị a "gbafuru" ma kwuo na ha agwala ndị uweojii mba Australia maka ihe a mere.
content_143	BBC Igbo kpọrọ ndị egwuregwu dị icheiche maka ị chọpụta ihe mmere ọtụtụ ndị egwuregwu na-agbafụ oge niile ha gara ala bekee maka i so n'asọmpị egwuregwu ọbụla.
content_143	Asọmpi Commonwealth: Ndị Cameroon 8 'agbafuola'
content_143	Madrid na Bayern abaala ọkara-ikpeazụ
content_143	Asọmpi Commonwealth: Naịjirịa agafeela na tenisi
content_143	Onye ọgba bọọlụ Super Eagles n'oge gara aga bụ Emmanuel Babayero gwara BBC na ihe a na-eme maka ndị a ahụghị ala nna ha n'anya.
content_143	Mmadụ asatọ n'ime otu ndị Cameroon ka ha na-achọ achọ
content_143	N'ọnụ okwu ya: "gọọmentị ala dị icheiche n'Afịrịka kwesiri ị na tinye n'ime obi ndị mmadụ ihunanya gbasara ala ha."
content_143	Mana Enefiok Bassey bụ onye nkuzi ndị obu igwe nwere atụmatụ ọzọ ọ sị bụ ihe patara ihe a.
content_143	O kwuru n'ugbua ndị egwuregwu n'Afịrịka na-ata ezigbo ahụhụ.
content_143	Bassey kwuru na: "ọtụtụ n'ime ndị egwuregwu a enweghị ego ị rị nri ọbụla, ya mmere oge ọbụla ha nwere ohere ị ga ala bekee maka egwuregwu ọbụla ha na-agbafu."
content_143	Usoro dị mma ị ga-esị eme ya
content_143	Otu onye na-agbasa ozi gbasara ihe egwuregwu bụ Niran Adesanya kwuru na onye egwuregwu ọbụla chọrọ ịnọchite anaya mba ọzọ, nwere ike ime ya site na n'usoro igafe nke Bekee kpọrọ "defection".
content_143	Adesanya kwuru na: "ihe a ga-abụ nkwerikọta otu egwuregwu ala ha na ala ndị ọzọ nwere. Ọ ga-abụkwa nke a tinyere aka n'akwụkwọ. Ihe a bụ ihe ha na-eme eme."
content_143	Akụkọ ndị ga-amasị gị:
content_143	Obiano ga-eme ụlọ agha Ojukwu ebe nkiri
content_143	Buhari adọtịala ụbọchị nkwupute ihe onye nwere
content_144	Joe Achuzia
content_144	Joe Achuzia sọ na ndị ndu ndị agha Biafra nke a lụrụ bido n'afọ 1967 rue afọ 1970
content_144	Mgbe akụkọ ọnwụ onye agha Biafra ma bụrụkwa dike ndị Igbo bụ Joe Achụzia batara n'obodo,owutere ọtụtụ mmadụ mana ha kasiri onwe ha obi maka ụdiri ndụ o biri.
content_144	Tumadị na imee ka ndị Igbo nwere onwe ha.
content_144	Nnia Nwodo bụ onye isi Ohaneze ndị Igbo gwara ụmụ dike Biafra bụ Joe Achuzia ka ha gbaa mbọ hụ na ha soro nzọụkwụ nna ha.
content_144	O kwuru nke a ka e mere emume ncheta ikpeazụ Achuzia n'Asaba ụnyaahụ.
content_144	Joe Achuzia: Ihe ị na-amaghị maka ya
content_144	Ebidoola akwamozu Kọnel Joe Achuzia
content_144	Ndị agha Biafra
content_144	Nwodo gwakwara ndị Igbo na ike agwụla ha n'ime ndọrọndọrọ maka ị nweta ọnọdụ ọma n'ala dimma ebe ndị obodo ahu ga-enweta ikike nhataha n'agbanyeghị ebe ha si.
content_144	O kwuru na ha mee nke a, na ọ ga bụ nnukwu nkwanye ugwu dinyere Achuzia.
content_144	Akụkọ ndị ọzọ ga-amasị gị:
content_144	Obiano ga-eme ụlọ agha Ojukwu ebe nkiri
content_144	'Wepụ aha IPOB dịka 'otu oyiegwu'
content_144	Ipob: Mpụtagharị Buhari ga-enye anyị Biafra
content_145	Akụkọ ndị kachasị mkpa mere taa n'ichafu:
content_145	Taa bụ ncheta afọ anọ atọọrọ ụmụakwụkwọ Chibok
content_145	N'ụbọchi taa, Naịjirịa na otu dị iche iche na mba ụwa niile dịka UNICEF, BBOG na-echeta afọ anọ atọrọ ụmụ akwụkwọ Chibok dị narị abụọ na iri asaa na isii.
content_145	Cheta n'abalị iri na anọ nke ọnwa Epurelu n'afọ 2014 ka ndị Boko Haram tọọrọ ụmụaka ndị a n'ụlọ akwụkwọ ha dị na Chibok nke Borno Steeti.
content_145	Atọọrọ ụmụakwụkwọ Chịbok n'abalị iri na anọ nke ọnwa Epurelu n'afọ 2014
content_145	Ndị Afara Ukwu Ibeku, Abia Steeti Ahụbeghị onye Eze ha
content_145	Praịm mịnịsta ọdịnala nke Ụmụobasi,Isiama Afara Ukwu bụ Chiemelam Odoemelam etiela na mkpu na ndị obodo ha ahụbeghị onye Eze ha bụ Isreal Okwu Kanu nna onye ndu Ipob bụ Nnamdi Kanu.
content_145	Ọ rịọrọ ka ndị ji ya na ezinaụlọ ya kpọpụta onye Eze ha ma ọ dị ndụ ma ọ  ọnwụrụ anwụ
content_145	Ndị agha Naịjirịa wakporo ezinaụlọ Obieze Eze Isreal Okwu Kanu bu nna Ipob bụ Nnamdi Kanu
content_145	Akụkọ ndị ga-amasị gị:
content_145	Oruola afọ anọ eji tọrọ ụmụaka Chibok
content_145	Trump akatọọla ogbugbu ndị mmadụ na Sirịa
content_145	Ụmụ Igbo chị ọkụ n'asọmpị Commonwealth
content_145	Mba Amerịka, Uk na Fransị atụọla ogbunigwe na mba Sirịa
content_145	Mba Amerịka , United Kingdom na Fransị agbakọtala aka ọnụ tụọ ogbunigwe n'ụlọọrụ ebe a na-eme ngwaagha kemịkal na mba Sirịa, maka mwakpo ha jiri ngwaagha  ahụ mee n'obodo Douma.
content_145	Ogbunigwe a gbara n'isi obodo Sirịa bụ Damascus, nakwa obodo abụọ ọzọ dị na mpaghara Homs.
content_145	Ogbunigwe mịzaị mba Fransị dịka ọ na-efepụ
content_145	N'egwuregwu
content_145	N'abalị ụnyaahụ, ụmụ afọ Naịjirịa zakọọrọ nrite ọlaedo anọ nke mere ya ọlaedo asatọ ha nwetarala n'egwuregwu commonwealth.
content_145	Naịjirịa bụ ndị abụọ kachasị enweta ihe nrite na Afrịka ma agụpụ mba Saụt Afrịka.
content_145	Ụmụ Naịjirịa na-anọchite Naịjirịa n'egwuregwu ahụ
content_145	Nkeji nke mgbede a
content_145	Gere akụkọ ndị a n'otu nkeji.
content_145	Ihe onyonyo taa
content_145	Ihe onyonyo a gosiri ahụhụ ndị ụmụaka bụ ụmụ ndị China na-ata na Ghana.
content_146	Akụkọ ndị kachasị mkpa mere taa n'ichafu:
content_146	Gọọmenti Etiti:  Anyị anụbeghị akụkọ maka ọnwụ ụmụakwụkwọ Chibok
content_146	Ụfọdụ ụmụakwụkwọ Chibok atọghapụrụ n'agbụ na-agụzị akwụkwọ na mahadum dị n'Amerịka
content_146	Gọọmenti etiti agọnarịla akụkọ Ahmed Salkida wepụtara nke kwuru na ọ bụ naanị mmadụ iri na ise n'ime ụmụakwụkwọ Chibok otu narị na iri na abụọ eji eji ka dị ndụ
content_146	Onye ndụmaọdụ onyeisiala na mgbasa ozi bụ Malam Garba Shehu kwupụtara nke sị na aka Ahmed Salkida adịghị na mkparịta ụka ịtohapụ ụmụaka ndịa.
content_146	Nwaanyị zutere ọnwụya n'akwamozu ọ gara n'Enugwu Steeti
content_146	Ọnụ na-ekwuchitere ndị uweojii n'Enugwu bụ Ebere Amaraizu kówara na ndị uweojii na-enyocha ihe mberede ahụ mere
content_146	Ihe mgbawa obi emela mgbe onye bịara ịkwa ozu soro ozu laa mụọ. Otu nwanyị akpọrọ Ngozi Eze zutere ọnwụya  dịka otu nwoke otu nwoke bụ Daniel Chukwu jiri egbe gbagbuo ya n'amaghị ama.
content_146	Nke a mere na Amanato mburumbu dị na Nkanu west nke Enugwu Steeti.
content_146	Akụkọ ndị ga-amasị gị:
content_146	Oruola afọ anọ eji tọrọ ụmụaka Chibok
content_146	Mba Amerịka, UK na Fransị awakpola Sirịa
content_146	Ụmụ Igbo chị ọkụ n'asọmpị Commonwealth
content_146	Donald Trump adọọla Gọọmentị mba Sirịa aka na ntị
content_146	Gọọmenti mba US mechiri n'izu gara ga maka na ndị sineti akwadoghi bọjetị ha
content_146	Onyeisiala mba Amerịka bụ Donald Trump adọọla ndị gọọmenti Sirịa aka na ntị na ha ndị na njikere ịtụ ogbunigwe  ọzọ ma ọ bụrụ na o sepụghi aka n'iji ngwaagha kemịkal awakpo ndị mmadụ.
content_146	Ebe gọọmenti mba Sirịa ekwuola na aka ha adịghị na ngwaagha Kemịkal na ọ bụ ndị agha nnupiisi boro ha ebubo ime mwakpo ahụ.
content_146	N'egwuregwu
content_146	Hawkins gara inweta ọlaedo ma ọbụrụ na ọ gbara ọsọ rue n'isi
content_146	Ohere irite ọlaedo n'ịgba ọsọ ikeagwụnwamkpị n'egwuregwu Commonwealth akwala otu nwoke bụ Callum Hawkins nwafọ Scotland.
content_146	Hawkins dara n'ala ugboro abụọ dịka ọ fọdụrụ nkeji abụọ ka o merie n'ọsọ ahụ nke mere onye ọzọ jiri rite ọlaedo ahụ.
content_146	Nkeji nke mgbede a
content_146	Gere akụkọ ndị a n'otu nkeji.
content_146	Ihe nkiri nke taa
content_146	N'ihe nkiri a, Sịnetọ Enyinnaya nke Abia Steeti kwuru na ndị ọchị ehi chọrọ ị napụ ụmụ afọ Naịjirịa ala ha n'ike
content_147	Buhari
content_147	Muhammadu Buhari gara njem ọrụ na Lọndọn
content_147	Dịka ọnụ na-ekwuru onyeisiala bụ Femi Adesina si kọwa: "Onyeisiala Naijiria bụ Muhammadu Buhari ekwuola na e lee anya n'ọnọdụ ọchịchị ya kwudoro n'ala anyị, na enweghị ego e dowere, e mefuchara akụnaụba anyị, ọ gbaliịkwaranụ."
content_147	Adesina sị na Buhari kwuru nke a na Londọn oge ọ nabatara otu ndị nkwado ya nọ na mba ofesi nke a kpọrọ,"Buhari Diaspora Support Organization' na bekee nke onye ndu ha bụ Charles Efe Sylvester.
content_147	Buhari kwụrụ n'ọbụ ndị ajọ mmadụ kwariri akụ ala Najiria ma mee ka ndị obodo anyị daa ogbenye.
content_147	Mana okwu a  Buhari kwuru kpara ọtụtụ ndị Naijiria iwe nke ha gosiri na sochal midia:
content_147	Onyeisiala na-ekwu na ya gbalịrị, mana mmadụ a na-elele onwe ya ule?
content_147	O mezuru nkwa ya na otu pati ya bụ APC kwere ndị Naijiria nke ha gbadoro ukwu were tunyere ya votu n'afọ 2015?
content_147	Kedụ ihe o merela ha n'ime nkwa ndị o kwere?
content_147	Buhari: Aga m azọ ọchịchị 2019
content_147	Chụaranụ Naịjirịa aja -Buhari
content_147	Isiokwu di n'akwụkwọ Obasanjo degara Buhari
content_147	BBC Igbo lenyere anya n'asaa n'ime nkwa o kwere iji tulee ndị o mere na ndị o meghị:
content_147	I. Ibuso mmerụaka agha
content_147	Ihe o mere: EFCC napụtara ọtụtụ mmadụ e boro ebubo mmerụaka nnukwu ego na ụlọ mana o nwebeghị onye ụlọikpe mara ikpe maka mmerụka.
content_147	Onyeisiala na nzukọ ndị isi otu APC mere ụbọchị Monde ebe ọ nọ kwupụta na ọ ga-azọ ọchịchị ọzọ n'afọ 2019
content_147	N'aka nke ọzọ, ndị pati ndị ọzọ na-ebo Buhari ebubo na ọ bụ sọsọ ndị esonyeghị na pati ya ka a na-anwụchi maka mmerụaka.
content_147	2. Ibuso Boko Haram agha iji nwe ezi nchekwa
content_147	O belatara mkpamkpa Boko Haram ma nata ha obodo ndị ha kpaara dịka nke ha.
content_147	N'aka nke ọzọ, nchekwa obodo ka na akpụ afọ n'ala n'ihi na ndị Fulani na-achị ehi egbuola ọtụtụ mmadụ n'ọgbaghara dị na-etiti ha na ndị ọrụugbo.
content_147	3. Inye ọrụ dị 720,00 kwa afọ
content_147	Ihe o mere: Kama inye ọrụ dịka Buhari siri kwe na nkwa ma rotekwara ndị mmadụ oge ọ biara na Legos nsonso, a chụrụ mmadụ ruru nde anọ n'ọrụ.
content_147	4. Imachi ndị ọrụ gọọmenti ịga mba ofesi maka ọgwụgwọ ọrịa
content_147	Ihe o mere: Buhari amachighị ya dịka osi kwe na-nkwa, kama, ya onwe, na nwa ya nwoke bụ Yusuf gara mba ofesi maka ịnata ọgwụgwụ.
content_147	5.  Otu nri n'ụbọchị maka ụmụaka Prịmarị nke gọọmentị
content_147	Ihe o mere: E bidola atụmatụ a na nanị steeti iri na anọ: Anambara, Enugwu, Oyo, Osun, Ogun, Ebonyi, Zamfara, Delta, Abia, Benue, Plateau, Bauchi, Kadụna na Taraba.
content_147	Mana ụfọdụ ndị ọrụ obodo kwụụru onwe ha sị na N70.00 maka otu nrị anaghị enye nri nwere isi.
content_147	6. Ịrụ mahadum nka nna ụzụ isii
content_147	Ihe o mere: A rụbeghị ọbụladi otu.
content_147	7. Ime ọkụ latrik ka ọ gbalite rue 20,000 megawat n'afọ anọ
content_147	Nke a bụ maka iji mee ka ọkụ na-adị mgbe niile.
content_147	Ihe o mere: Dịka Mịnịsta na-ahụ maka ọkụ bụ Babatiunde Fashola siri kwuo,Naijiria enwetarula 7000 megawat.
content_147	Akụkọ ndị ga-amasị gị:
content_147	Ipob: Mpụtagharị Buhari ga-enye anyị Biafra
content_147	'Wepụ aha IPOB dịka 'otu oyiegwu'
content_148	Ezenwaanyị mba Britain gara India n'afọ 1997
content_148	Ka ndị mba Commonwealth na-eme nzụkọ, lee ihe asaa ị maghị maka ọgbakọ a.
content_148	1) Otu ụzọ n'ụzọ atọ n'ime mmadụ niile nọ n'ụwa bi n'ime mba Commonwealth dị icheiche
content_148	Ihe ruru mmadụ ijeri 2.4 n'ime mmadụ ijeri 7.4 n'ụwa niile bi na mba ndị Commonwealth. Ụfọdụ ha erụbeghị afọ iri atọ.
content_148	Mba kachasị n'ọnụọgụgụ bụ mba India nke mezuru ọkara ọnụọgụgụ a.
content_148	2) Mba Britain achịghị ọtụtụ n'ime ha n'oge gaara aga
content_148	Belgium na Germany chịrị Rwanda mana UK achịghị ha
content_148	Rwanda na Mozambique banyere n'afọ 2009 na 1995 ma o nweghị nke mba Britain chịburu.
content_148	O nwekwara ndị sị n'otu a pụọ: Robert Mugabe kpọpụrụ ala Zimbabwe n'afọ 2003, a chụpụrụ Pakistan n'afọ 1999 ma nabatakwa ha mgbe afọ anọ gachara. Mba South Afịrịka pụrụ mgbe a katọrọ oke ha na-akpa n'etiti ndị ọcha na ndị ojii
content_148	Mba ikpeazụ pụrụ na Commonwealth n'afọ 2016 bụ Maldives.
content_148	3) Ezenwaanyị Britain na-achị mba iri n'isii n'ime ọgbakọ a
content_148	Ọtụtụ mba Commonwealth bụ Repọblịk, sọsọ isii n'ime ha Lesotho, Swaziland, Brunei Darussalam, Malaysia, Samoa na Tonga nwere eze nke ha.
content_148	Tonga nwere eze nke ya bụ Tupou VI (etiti)
content_148	4) O hiri nne
content_148	Mba ndị Commonwealth mezụrụ otu n'ime ọkara anọ ala dị n'ụwa niile.
content_148	Mba kachasị bụ Canada. India na Australia hịkwara nne mana ọtụtụ n'ime ha dị obere dịka Nauru, Samoa, Tuvalu na Vanuatu, na Dominica kwa.
content_148	Canada riri nne
content_148	Nauru dị obere
content_148	5) Ọ gbanwela aha ya mbụ
content_148	Ndị ọchịchị Commonwealth nwekwara nzụkọ n'afọ 1969
content_148	Ọgbakọ Commonwealth a bụ nke ọhụrụ a gbanwere n'afọ 1949 mgbe e wepụrụ "British" na aha ya.
content_148	Sọsọ mmadụ abụọ chịrị otu Commonwealth ahụ mana ọ bụghị kwa ihe nna na-enye nwa ya mana a na-atụ anya na nwaeze Charles ga-arịgo ọkwa ọchịchị a mgbe ọ bụrụ eze.
content_148	Mba ndị bidoro otu na mbụ bụ Australia, Canada, India, New Zealand, Pakistan, South Africa, Sri Lanka na mba Britain.
content_148	6) Mba Britain ka nwe ahịa kachasị...
content_148	India nwereike ị gafe UK n'afọ a.
content_148	GDP achịkọtara ọnụ ndị mba 53 a ruru $10tn (£7tn). O fọdụrụ obere ihe ka ya na nke China ha nhata nha, ebe nke ha bụ ($11tn, £7.7tn).
content_148	7) Commonwealth dị karịa otu.
content_148	Commonwealth nke mba nwere onwe nwere nzụkọ na Minsk, Belarus
content_148	Echezọna ngalaba ndị mba French na Commonwealth mba ndị nwereonweha a kpọrọ CIS na-aha ịchafụ mba ndị Soviet ochie bidoro n'afọ 1991.
content_148	Akụkọ ga-amasị gị:
content_148	Agbalịkwaranụ m- Buhari
content_148	'Sọ ndiohi ga-abụnwu onyeisiala Naịjirịa'
content_149	Chibuike Josh Alfred, bụ onye ejiri Josh2Funny mara, gwara BBC na kamgbe o bidoro mewe ihe ịkpachọchị n'instagram,ihe dị iche adila.
content_149	O gwakwara anyị ihe mere o ji agụgharị egwu ndị mmadụ n'ụzọ na-atọchị.
content_150	Amarachi Atama bụ nwaada Igbo ama ama na-agba mbọ maka nchekwa asụsụ Igbo makana ọ chọghị ka ya bụ asụsụ larie.
content_150	Ọ gwara BBC Igbo mkpa ọ dị iji hụ na asụsụ Igbo kwudosiri ike.
content_151	Saraki na Ekweremadu
content_151	Onyeisi sineti bụ bukola Saraki anọghị oge mwakpo ahụ mere
content_151	Akwụkwọ iwu ahụ nke chọrọ iwegharị usoro ntuliaka kwadoro ịgafe agba ọgụgụ nke abụọ na sinetị mana o nwere ọgbatauhie dịka ọtụtụ ndị omeiwu rụtụrụ aka n'akụkụ dị icheiche n'akwụkwọ iwu ahụ nke ha kwauru nwere ntụpọ.
content_151	Ndị omeiwu ahụ kwekọrịatara ka ahapụgodi yabụ iwu ma gwa otu kọmịtị na-ahụ maka ntuliaka ka ha wepụ akụkụ ebe ndị ahụ na-edoghi anyị nke mere na onyeisiala Muhammadu Buhari ebinyeghi aka na ya.
content_151	Akụkụ ndị onyeisiala kwadoro, a ga-eweghachiri ya ka o binye ya aka.
content_151	Akụkọ ka na-abịa...
content_151	Akụkọ ga-amasị gị:
content_151	Etu ndị Sinetọ si agbari ego Naijiria
content_151	Akụkọ kachasi n'abalị a
content_151	A nwụchiela sinetọ Ovie Omo-Agege
content_152	Muhammadu Buhari
content_152	Buhari gara njem ọrụ na London kemgbe izu gara aga
content_152	Ndị ntorobịa Naijiria gosiri iwe ha n'ihe onyeisiala bụ Muhammadu Buhari kwuru n'ọgbakọ Commonwealth e nwere na Westminister, Lọndọn, ụbọchị Wenesde ebe o kwuru na ndị ntorobịa Naijiria adịghị ike ọrụ.
content_152	Buhari sị: "Pasentị iri isii n'ime mmadụ dị nde 180 n'ọnụọgụgụ, erubeghị afọ iri atọ ọtụtụ n'ime ha agabeghị akwụkwọ, ha na-ekwu na Naijiria bụ mba na-emepụta mmanụ ya mere na ha ga-etukwuru ala na enweghị ihe ha na-eme, ma na enweta ebe obibi, nleta ahụike na agụmakwụkwọ na-e akwụghị ego ọbụla."
content_152	Mana okwu ahụ kpasuru ọtụtụ ndị ntorobịa iwe nke ha kwuputara na soshal midia.
content_152	Onye na-eme ihe nkiri ma bụrụkwa onye zọrọ ọkwa gọvanọ nke Anambra steeti bụ Yul Edochie, sara onyeisiala na Twitter sị: "Anyị adịghị umengwụ."
content_152	Onye ọzọ kpọrọ onwe ya, Maazị Jack Robinson, kwuru na "dịka onye ntorobia Naijiria gbalahụrụ ọnwụ erughị eru ka a mụrụ ya n'obodo kachasi dị egwu n'ụwa, ebe ụgwọọnwa opekampe a na-akwụ onyeọrụ bụ dọla iri isii ($60), na-enye onwe ya mmiri, na-enye onwe ya ọkụ, na enweghị nchekwa ahụike, ụgwọ ị ga-akwụ ya abụrụ ịgwa mbaụwa na ọ dị umengwụ".
content_152	Ebe Jackson Ude kwuru na ọ bụ ihe ihere na onyeisiala Buharị, onye o kwuru na onyenwughị ndị ntọrọbia ọrụ, gwara ọgbakọ Commonwealth na ọtụtụ ndị ntorobịa Naijiria dị umengwụ.
content_152	Kelly kwuru na ọ dị ezigbo njọ na Buhari kpọrọ ndị ntorobịa ndị ụmengwụ n'ihi na dịka o si kwuo, ndị mba ọzọ maara na ndị ntorobịa Naịjirịa dị ike ọrụ.
content_153	Buhari
content_153	Amabeghi mgbe Buhari ga-alọa na njem o mere gaa London
content_153	Onye nkwuchiteọnụ onyeisiala Muhammadu Buhari bụ Femi Adesina edeela akwụkwọ iji katọọ akụkọ na-agagharị na onyeisiala kọrọ ndị ntorobịa Naịjirịa ọnụ na ha achọghị ịrụ ọrụ.
content_153	Akụkọ ahụ pụtara ụnyaahụ ka onyeisiala nọ na mkparịaụka na ajụjụ na azịza nke ha mere ka e mesiri ọgbakọ ndị Commonwealth na London kwuo na ụfọdụ ụmụ Naịjirịa anaghị achọ ịrụ ọrụ maka na Naịjirịa na-emepụta mmanụ.
content_153	Ụmụ Naịjirịa buru akụkọ a n'igwe sọshal midia niile dịka ndị mmadụ na-ahụta ya dịka mkparị nye ụmụntorobịa Naịjirịa niile.
content_153	Okwu atọ Buhari ji 'wụọ Naịjirịa n'ala'
content_153	Ihe ị maghị maka ọgbakọ 'Commonwealth'
content_153	Iwe okwu Buhari na-ewe ndị ntorobịa
content_153	Mana n'akwụkwọ ahụ nke Femi Adesina dere, o kwuru na onweghi oge ọ ga-abụ mmasị onyeisiala Naịjirịa bụ nna Naịjirịa niile nakwa nwere ụmụ nke afọ ya ịkọ ụmụ Naịjirịa ọnụ.
content_153	Adesina kwuru na ọ bụ nghọtaghie ka a ghọtaghiere ihe onyeisiala kwuru ebe ọ rụrụ aka na ndị omekome burukwara akụkọ a n'ụzọ na-ezighiezi.
content_153	O kwuru na onyeisiala Buhari na-eto ụmụ Naịjirịa na-eme nkeọma na ngalaba dị icheiche oge niile ma ọ ga na-aga n'ihu na-emekwa nke a maka na ọ ma na ha nọ n'etiti ndụ Naịjirịa.
content_153	N'okwu ya, Onyeisiala Buhari kwuru; "Anyị nwere ndị ntorobịa karịọ́ n'ọnụọgụgụ, ọnụọgụgụ anyị dị ebe nde mmadụ 180 ma pasentị 60 n'ọnụ ọgụgụ ahụ dị afọ pekarịrị 30,
content_153	Ọtụtụ nime ha agabeghi akwụkwọ mana ha na-ekwu na Naịjirịa bụ mba na-emepụta mmanụ, nke a kpatara ha ga-eji nọrọ na-emeghi ihe ọbụla ma chere aka na-aghọrọ ihe ndị dịka ụlọ, ahụike na agụmakwụkwọ n'efu."
content_153	Adesina kwuru ka ndị mmanụ kwụsị iwepụ ihe onyeisiala na-ekwu jiri ya na-eme ihe ọchị maọbụ ekwugharị ya etu ọ na-apụtaghị n'ihi na ọ gaghị amịta mkpụrụ.
content_153	Cheta na onyeisiala Muhammadu Buhari gara London maka ọgbakọ ndị mba COmmonwealth an ihe ndị ọzọ ọ chọrọ ime.
content_153	Akụkọ ga-amasị gị:
content_153	Ihe na-akpa m bụ nchekwa na akụnaụba obodo
content_153	Etu ndị Sinetọ si agbari ego Naijiria
content_153	Lee onye aka ya dị n'ohi ọfọ ndị sineti
content_154	Muhammadu Buhari
content_154	Ndị Naịjirịa na-ekwu na onyeisiala Muhammadu Buhari na-awụ ha n'ala na mba ofesi oge ụfọdụ
content_154	Ndị mmadụ ka na-etinye ọnụ n'okwu gbasara 'umengwụ' onyeisiala Naịjirịa kpọrọ ndị ntorobịa.
content_154	Ka Buhari gara London maka nzukọ ndị ọchịchị mba ndị nọ n'okpuru Commonwealth nke a kpọrọ CHOGM, o kwuru na ndị ntorobịa Naịjirịa dị umengwụ.
content_154	Okwu a o kwuru atọghị ọtụtụ ndị Naịjirịa ọchị, nke kpatara ha jiri gosi iwe ha n'elu sosha midia.
content_154	Okwu atọ Buhari ji 'wụọ Naịjirịa n'ala'
content_154	Iwe okwu Buhari na-ewe ndị ntorobịa
content_154	Onyeisiala agaghị akọli ụmụ Naịjirịa ọnụ
content_154	Onye na-ekwuchitere ọnụ Buhari bụ Femi Adesina, kwuru na ndị Naịjirịa ghọtaghiere ihe o kwuru.
content_154	Ihe Adesina kwuru akwụsịghị ndị mmadụ ikwu ihe dị ha n'obi.
content_154	"#LazyNigerianYouths" na-ewu
content_154	Ọtụtụ n'ime ha gara n'ihu bido igosipụta ọrụ aka ha, ma na-ekwu na ha abụghị ndị umengwụ n'agbanyeghị na ala Naịjirịa adịchaghị mma.
content_154	Otu onye ọcha tinyere ọnụ ya n'okwu a.
content_154	Ụfọdụ kwuru etu ha si jiri aka ha zụọ onwe ha n'ụlọakwụkwọ site na mbọ ha na-agba.
content_154	Ụfọdụ kwuru na ha agaghị ebinyere Buhari aka n'afọ 2019
content_154	Otu onye ji okwu njakịrị gosi onye nwere ọrụsị ka na-eji ya arụ ọrụ
content_155	Ezenwaanyị Elizabeth
content_155	Ezenwaanyị mba England chọrọ ka nwa ya nwoke Charles nọchie ya n'ọkwa
content_155	Ndị isi Commonwealth na-ezukọ ka ha kparịta ụka ị chọputa ma nwaeze Wales a ga-anọchite anaya nne ya dịka onyeisi ga-chi ngalaba jikọtara obodo 53.
content_155	Ụbọchị Tọsde ka Ezenwaanyị Briten kpebiri na nwa ya Charles ga-achị otu akpọrọ CHOGM na Buckingham Palace.
content_155	Ọ si na ọ bụ mmasị ya ka nwa ya Charles chịa CHOGM otu ụbọchị.
content_155	Mana ya bụ ọkwa abụghị ihe Ezenwaanyị na-ekenye nwa ya maọbụrụ godu na ọ nwụọ.
content_155	A na-tụ anya na ndị isi oche Commonwealth ga-ekpebi maka onye ga-achị ha ma ha zukọ na Windsor Castle mana enwebeghị ihe gosiri na a ga-ekwupụta ya bụ ihe na nzukọ ahụ.
content_155	Ọ bụ na-enweghị onye ọzọ nwereike ichi commonwealth?
content_155	Onye ntaakụkọ BBC bụ James Landale sị na atụọla arọ ka ọkwa ahụ na-agagharị n'etiti ndị isi obodo nọ na Commonwealth.
content_155	Mana, Onyeisiala Saut Africa Cyril Ramaphosa egbubirila ije ya na nzukọ a na-eme na London ka owere mara ihe kpatara mwakpo a na-eme n'obodo ya.
content_155	Mwakpo a na-eme n'ugwu Saụt Afrịka ebe ndị ngagharị iwe na-asị ka-enye ha ọrụ, ụlọ obibi na nkwụsị mmerụaka.
content_155	Kedu ihe bụ ọrụ onyeisi Commonwealth?
content_155	Ọkwa nke Ezenwaanyị Briten nọ na ya dị oke mkpa.
content_155	Ngalaba a na-achịkọta mba iri ise na atọ iji wee hụ na ihe njirimara Commonwealth bụ ihe bịara na mmezu.
content_155	Nke a gụnyere ijikọta mba ndị a site n'azụmaahịa na mmekọrịta mba ụwa niile.
content_155	Akụkọ ga-amasị gị:
content_155	Chimamanda sị na onwere onye wakporo ya
content_155	Onyeisiala agaghị akọli ụmụ Naịjirịa ọnụ
content_155	Ntorobịa Naịjirịa amaala Buhari aka
content_155	Onyeisi otu ndị a na-eme njem nleta na mba niile nọ na otu ahụ, iji mee nkwekọrịta ahụ guzosie ike.
content_155	O bụ ndị isi otu a na-eme mkpebi onye ga-abụ onyeisi ha gbagburugburu.
content_155	Praịm Mịnịsta bụ Theresa May na Praịm Mịnịsta mba Canada bụ Justin Trudeau akwadola ọkparaeze Charles ị bụ onyeisi.
content_155	Gịnị bụ CHOGM?
content_155	CHOGM bụ Commonwealth Heads of Government Meeting n'asụsụ bekee.
content_155	Ọ bụ ọgbakọ ndị ndu mba ndị so n'otu commonwealth, nke a na-eme kwa afọ abụọ.
content_155	Ndị na-eme ya bụ ndị isiala na ndị Praịm Mịnịsta mba dị iri ise na atọ na ndị ezinaụlọ ha, ndị na-ekwuru ha okwu na ndị ntaakụkọ.
content_155	Ọgbakọ nke afọ mere na Lọndọn, ebe nke gara aga n'afọ 2015 bụ na Valletta dị na Malta.
content_156	Rochas Okorocha na eze ndị Ogoni, King Godwin Gininwa
content_156	Agba ọchịchị Rochas Okorocha ga-agwụcha n'afọ 2019
content_156	Ka akụkọ na-akọwa na gọọmentị Imo steeti agwala ndị okenye niile tozuru ị rụ-ọrụ ha kwụọ naira puku atọ pụtara, gọọmentị Imo na-akọwa na ọ gbụghị ha ka ego a dị mkpa.
content_156	Ebere Iwuji bụ onye na-ekwuchite ọnụ gọvanọ n'ihe gbasara mgbasa ozi gwara BBC Igbo n'ekwentị na ụgwọ a bụ ụgwọ a ga-akwụ nanị otu mgbe. O kwukwara na a ga-eji ego kwado ọrụ dị icheiche obodo ndị nọ n'ime Imo steeti ji aka ha na-eme.
content_156	Agbanyeghị na akụkọ na-ekwu na ọ nde naira isii ka eyiri otu obodo, Nzewuji sịrị na enweghị aha ego ọbụla akpọrọ, makana ọ ndị bi na imi obodo ugbua kwesịrị ịtụ ụtụ a.
content_156	Nzewuji si "Ego a gaghị abanye n'akpa gọọmentị Imo steeti, ọ bụ ngalaba obodo dị icheiche akporọ Community Government Council (CGC) nwe ya".
content_156	Nzewuji gara n'ihu kwuo na gọọmentị Imo steetị ga-eji nde naira iri wee kwado obodo ọbula tụrụ ego a, ka ha na-ele anya na a ga-eje ya hiba ụlọọrụ mepụta ihe na ihe ndị ọzọ obodo chọrọ.
content_156	"A nam eche na onye ọbụla chọrọ ọganiru ga-achọ ikwado ya, okachasị ebe ha na-etinye aka n'mbu na ọrụ mmepe obodo," Nzewuji kwuru.
content_156	Nzewuji gakwara n'ihu kọwa na onweghị eze obodo ọbụla anapụrụ ọgwọ onwa maka ihe a.
content_156	Gee nkọwa ya n'uju ebe a:
content_156	Akụkọ ndị ọzọ ga-amasi gị:
content_156	Ihe mere ndị Naịjịria ji enye otu ụzọ n'ụzọ iri
content_156	Onyeisiala agaghị akọli ụmụ Naịjirịa ọnụ
content_156	Akụkọ kachasi n'abalị a: Buhari bụ nna Naijiria
content_157	Olusegun Obasanjo
content_157	Olusegun Obasanjo kwusiri ọchịchị n'afọ 1999
content_157	Ọtụtụ ndị otụ pati nọ n'ọkwa ọchịchị akpọrọ APC nakwa ndị ọnụ na-eru n'okwu na Naịjirịa na-agba mbọ ịwepụ ọchịchị n'aka pati Buhari  na 2019.
content_157	Akụkọ na-ekwu na ọtụtụ pati nwereike imalite ijikọ n'izuka na-abia iji wee kwusi mgbagọ ọbụla na ntuliaka na-abia nu.
content_157	Ndị gunyere na njikọta pati a bụ pati ndị a: 'Peoples Democratic Party(PDP), ụfọdụ ndị isi na All progressives Congress (APC), Social Democratic Pati,' ndị obere pati ndi ọzọ ruru iri abuọ na atọ
content_157	nakwa 'Coalition for Nigeria Movement (CNM) nke onye bubu onyeisiala Naịjirịa bụ Olusegun Obasanjo .
content_157	A malitela otu njikọ nke Obasanjo
content_157	Ntuliaka 2019: Keyamo bụ onye nkwuchiteọnụ Buhari
content_157	Buhari: Aga m azọ ọchịchị 2019
content_157	APC were ọchịchị n'afọ 2015
content_157	Ndị bubu onyeisiala na Naịjirịa, ndị isi agha lagoro ezumike nka gunyere onye agha T.Y Danjuma na-akwado mkpokoba a.
content_157	N'ọnụ otu onye welitere isi na ya bụ mkpoko, "nke a agaghị adị ka mgbanwo mụtara pati APC. Anyị anaghị ezigara ụlọọrụ INEC aha mgbanwe. Pati ọhụrụ a ga-enye onye ọ bụla ohere ikwuputa obi ya."
content_157	Ndị nọ n'ụlọomeiwu na ndị govano ruru iri na itoolu na-akwadoka ya bụ mkpokoba.
content_157	PDP chịrị Naịjirịọ́ afọ iri na isii tupu APC anara ha ọchịchị
content_157	N'aka nke ọzọ, pati PDP ka a na-atule ma ha ga-agbanwe aha pati ha. Onyeisi pati ahụ bu Uche Secondus kwuru na ya na ndị otu ya ka na-atule ya bụ echic
content_157	Mana ndị mmadụ na-ekwu na kama igbanwe aha, pati PDP weputa ụzọ dimma dị iche iche ha ga-esi dozie ala Naịjirịa ma wepu APC n'ọchịchị.
content_157	Akụkọ ndị ga-amasị gị:
content_157	Ihe eji atụ ụtụ naira 3000 n'Imo
content_157	Ndị na-anata ọgwụgwọ ejichiela ndị ọrụ ahụike
content_157	Ntorobịa Naịjirịa amaala Buhari aka
content_158	Akụkọ ndị kachasị mkpa mere taa:
content_158	Akụkọ ndị kachasị mkpa mere taa:
content_158	Onyeisiala Muhammadu Buhari alọtaala Naịjirịa.
content_158	Buhari kwupụtara ebumnobi ya ịzọgharị ọkwa onyeisiala ọzọ na ntuliak 2019
content_158	Onyeisiala Muhammadu Buhari alaghachitela na Naịjirịa ụnyaahụ kemgbe ihe karịrị otu izuụka ọ pụrụ gaa London.
content_158	Njem ya bụ maka ọgbakọ ndị isi mba Commonwealth nakwa mkparịtaụka ya na Theresa may nwere.
content_158	Ndị ọchịehi a chọrọ ikpochapụ obodo ndị na Benue?
content_158	A wakporo obodo ise n'ime Guma LGA nke Benue Steeti
content_158	Akụkọ na-ekwu na ha wakporo ụfọdụ obodo dị n'okpuru ọchịchị Guma dị na steeti ahụ ụnyaahụ wee gbuo ihe ruru mmadụ iri abụọ ebe ha gbara ọtụtụ ụlọ ndị mmadụ ọkụ.
content_158	Mba Frans na-atụ ụjọ mkpochapụ
content_158	Ọtụtụ ndị a ma ama na mba France ebinyela aka n'akwụkwọ arịọ ka etinye ọnụ n'okwu ndị na-achọ ikpochapụ otu agbụrụ na mba ha.
content_158	Ndị ọnụ na-eru n'okwu n'akụkụ dị icheiche na mba ahụ kwuru na ha chọrọ ka a mara ihe a ga-eme ndị obi na anụ ọkụ nime ndị na-akpọ isiala
content_158	Ihe onyonyo BBN ga-abị n'isi njedebe taa.
content_158	Dịka ihe onyonyo na-eme na Naịjirịa ugbua bụ Big Brother Naịjirịa na-abịa n'isi njedede taa, ọtụtụ na-ajụ kedụ onye ga-eri ngo nde naịra iri anọ na ise ahụ.
content_158	Ọ bụ Alex, Tobi, Nina, Miracle ka ọ bụ Cee c?
content_158	N'egwuruegwu
content_158	Barcelona meriri Sevilla ọkpụ atọ asataghị ihe wee buru iko Copa del Rey nke ugbo anọ n'usoro.
content_158	Sevilla agbalịla imeri Barcelona ugboro asatọ mana o kweghi ha.
content_158	Ihe ndị ọzọ ị kwesịrị ịma taa:
content_158	Benue: Ndị ọchịehị egbuola mmadụ 20
content_158	Akụkọ kachasị n'abalị: Mmiri ozuzo emebiela ihe na Delta
content_158	Gere akụkọ mere na mgbede a n'otu nkeji:
content_158	Ihe nkiri nke taa:
content_159	Ndị ntorobịa na-agba mmọnwụ
content_159	Ịgba mmọnwụ bụ emume omenala e jiri mara Ndigbo
content_159	Ndị mmọnwụ na-eme emume, 'Ụzọ Iyi' n'Uke dị n'ọkpuru ọchịchị Idemili Nọt n'Anambara steeti wakporo ọgbakọ ekpere ndị ụka Katolik ma mebie ihe karịrị ụgbọala iri atọ, merụọ ọtụtụ ndị mmadụ ahụ, ebe e chere n'otu onye ha mara mma nwuru n'ụbọchị Satọde.
content_159	Onyeisi nchụaja ọgbakọ ụlọụka ahụ bụ Fada Emmanuel Obimma, nke a ma ama dị ka 'Ebube Mmụọnsọ' na ndị ụkọchụkwụ ndị ọzọ, na ndị ụmụnwaanyị e chiri echichi bịara ebe ahụ gbalahụrụ ndị ntorobịa ahụ wakporo ndị gara ikpere Chineke n'ụka ncheabalị ha mere n'abali Fraide banye n'isi ụtụtụ Satode.
content_159	Onye  nnyemaka ụkọchụkwụ bụ Francis Okoye gwara onye ntaakụkọ BBC n'ekwentị na ndị mmọnwụ wakporo ebe ọgbakọ ụka abalị ahụ n'ihe dịka elekere asatọ nke abalị merụọ ọtụtụ mmadụ ahụ ma mebie ihe karịrị ụgbọala iri atọ.
content_159	'Aguleri na Igboukwu abụghị mbido Ndigbo'
content_159	Otu nwoke egbuola ụmụaka ya n'Awada
content_159	"Mgbe ihe mechazịrị, anyị gụkọrọ ụgbọala ha mebirị gụta ịrị atọ. Ha merụrụ ọtụtụ ndị mmadụ ahụ.
content_159	O nwere ọtụ onye ha sụrụ mma e bugara ụlọ ọgwụ. Anyị amabeghị ma ọdị ndụ ma ọ nwụrụ anwụ."
content_159	"O were anya na ndị ntorobịa Uke mere ihe a kwadoro akwado imekpa ndị ụka ahụ n'ihi na, a na-eme 'Uzọ iyi', mmọnwụ na-agbadebe ma ọ kụọ elekere isii nke mgbede mana ndị mmọnwụ a wakpọrọ ebe a na-eme ụka abalị ka ọ kụchara elekere asatọ nke abalị.
content_159	"Ha bidoro na-eti ndị ji ụgbọala ebute ndị mmadụ bịara ụka ihe, na-anara ha ego ha nakwa ekwentị ha.
content_159	Mmọnwụ mebiri ọtụtụ ụgbọla n'ọgbakọ ahụ
content_159	"Ndị ọrụ nche anyị nwara ike ha ịkwụsị ha imebi ihe mana mgbe anyị hụrụ na ihe na-eme akarịala, anyị kpọrọ ndị uweojii oku. Ha bịara nwụchie ụfọdụ n'ime ha."
content_159	Ndị uweojii Anambra steeti kwuru n'ezie na mmọnwụ wakporo ndịụka n'Uke mana ha kwuru na onweghị onye nwụrụ.
content_159	Ọnụ na-ekwucitere ndị uweojii na steeti ahụ bụ Nkirụ Nwode gwara BBC na "Anyi nwụchịrị mmọnwụ atọ, anyị na-enyocha ihe mere ebe ahụ."
content_159	Akụkọ kwuru na nke a abụghị mbụ ndị ntorobịa obodo ahụ na-emekpa ndị na-aga ọgbakọ a pụrụiche ndị ụka Katolik na-eme kwa abalị Fraide nke na-adọta ihe karịrị pụkụ iri abụọ kwa izuụka.
content_159	Ndị nọ ebe ihe meere kwuru na ndị ntorobịa obodo ahụ na-esogbu ndị ọkwọụgbọala na ndịụka na-anapụ ha ego ma na-etikwa ụfọdụ ihe.
content_159	Na nsonso, ha tiri onye ọrụ Fada Obimma ihe nke mere ụkọchụkwụ ahụ ji kpesara ndịuweojii ndị nwụchịrị ndị ntorobịa ahụ ma ahapụrụ ha oge eze obodo na ndị okenye obodo gboro ọgụ.
content_159	E boro ebubọ na ndị ntorobịa na- emekpa ndị ọkwọụgbala na-akwọga ndị mmadụ ụka ahụ kwa mgbe
content_159	Akụkọ ndị ga-amasị gị:
content_159	Ụmụaka ruru puku 88 nwere ike ịnwụ n'oke agụụ
content_159	Benue: Ndị ọchịehị egbuola mmadụ 20
content_159	Kedụ otu pati ndị ga-ekpoko iwepụ APC?
content_160	Chukwuemeka Ezeife na okenye ndị Igbo ụfọdụ
content_160	Chukwuemeka Ezeife,onye Igbo-Ukwu bụbu gọvanọ na Anambara Steeti bụ otu onye na-ekwuchitere Ndigbo na Niajiria
content_160	Ndị nwere agba n'ala Igbo ekwuola na ụmụafọ ịgbo ga-ajụ nkwado onyeisiala Buhari na ntulika nke 2019 dịka ha mere n'afọ 2015.
content_160	Ha dọrọ Ndigbo aka na ntị ka ha mata na ngwa na ọ bụrụ na ha kwado onyeisiala Buhari ka ọ banye n'ọchịcihị ọzọ n'afọ 2019 na ọkwa onyeisiala ga-erute Igbo aka bụ nkwa a na-ekwe nwaanyị n'elu akwa, nihi na ọ bụ okwu aghụghọ.
content_160	Na nsọnsọ, otụtụ ndị otu APC gụnyere, Minista na ahụmaka njem bụ Rotimi Amaechi, onye odeakwụkwọ nke gọọmenti etiti bụ Boss Mustafa na kwa onyeisi ndị ụlọọrụ Voice of Nigeria nbụ Ọsita Okechukwu gwara Ndị Igbo ka ha tụnyere Buhari na'afọ 2019, ka oke were rute ha na 2023.
content_160	Nye Ndigbo onyeisiala 2019 - Balarabe Musa
content_160	'A na-emegbu Ndigbo ka ndị emeriri n'agha'
content_160	Mana ụfọdụ ndị nwere ọnụ n'igbo kwụrụ na okwu ahụ bụ okwụ aghụghọ iji nweta votu Ndigbo, kwụkwọ na ndị dịka Buhari bọrọ ndị Igbo maka entinghirị ya akwụkwọ n'afọ 2015, na ha agahị enyere ya na ntuliaka 2019.
content_160	Na mkparịtaụka ya na ụlọọrụ ntaakụkọ Sun nwere onye chịbụrụ Gọvanọ n'Anambara Steeti bụ Dr Chukwuemeka Ezeife si: "A hụghị ka ọ ga e si mee. Echeghị na anyị kwesịrị ị na-arịọ ndị mmadụ ọkwa onyeisiala. Uche m bụ na anyị ga-aga rịọ Chineke, Onye mara na ọ bụrụ na onye Igbo were ọkwa dịka onyeisiala, obi ga-adị ndị Fulani mma, dị ndị Yoruba mma, dịkwara ndị mpaghara dị ichiche na Naijiria mma n'ihi na anyị ga-ahazigharị ọnọdụ akụnaụba Naijiria ka ọ ga n'ihu. Ikwu maka 2023 bụ okwu akwụghị ọtọ, onye ọbụla na-ekwu ya bụ iji ghọgbụ Ndịgbo."
content_160	N'otu aka ahụ, onye bụbu onyeisi Ohanaeze Ndigbo bụ Dozie Ikedife, kwuru na Ndigbo bụ ndị ekwerela nkwa inweta ọkwa onyeisiala apụtaghị ihe ọbụịla n'oge gara aga.
content_160	Ọ gwara ụlọọrụ ntaakụkọ Sun sị: "E kwela Ndigbo ọtụtụ nkwa dị otu a n'oge gara aga, aghọgbukwara ndị be anyị. Ọ bụrụ na mmadụ ghọgbụo gị ụgboro abụọ ma ọ bụ atọ, ọ bịa nke anọ, i cheba echiche ime. Ike ala a agwụla mmadụ.
content_160	Ikedife  gara n'ihu kwuo sị : "Ihe bụ mkpa m bụ otu a ga-esi gbaso iwu na mkparitaụka nweta Biafra na alụghị ọgụ maọbụ kpalia onye ọbụla."
content_160	Cheta n'afọ 2015, ọtụtụ Ndigbo atụnyerịghị Buhari akwụkwọ ntuliaka nke mere  ka mere o jiri si na ya aghị nye ndị nyere nkwado pasent 95 na ndị nyere ya pasent ise otu ụgwọ, okwu ọtụtụ na-eche o mezuru  site ndị o nyere ọkwa ọchịchị kemgbe ọ banyere n'ọchịchị.
content_160	Akụkọ ndị ga-amasị gị:
content_160	Mmọnwụ wakpọrọ ụlọụka Katolịk n'Anambara
content_160	Ụmụaka ruru puku 88 nwere ike ịnwụ n'oke agụụ
content_160	Benue: Ndị ọchịehị egbuola mmadụ 20
content_161	Ụlọọriri ebe ihe ahụ mere
content_161	Ndị uweoji chọtara egbe eji wakpo ụlọọriri a
content_161	Ndị uweo ji kwuru na otu nwoke gba ọtọ egbuola mmadụ anọ n'ụlọoriri dị n'obodo Nashville na mba Amerịka.
content_161	Nwoke ahụ tibara n'ime ụlọoriri ahụ ebe elekere asatọ nke ụtụtụ n'Antioch ma malite ị gba ndị mmadụ egbe.
content_161	Mmadụ anọ ndị ọzọ merụkwara ahụ tupu onye ọzọ na-eri nri ebe ahụ anapụ ya egbe oji, o we gbapụ ọsọ.
content_161	Ndị uweoji enyela aha nwoke ahụ ka Travis Reinking dị afọ iri abụọ n'itoolu bụ onye si obodo Illinois ebe ha jisiike na-achọ ya.
content_161	Akụkọ ga-amasị gị
content_161	Mmọnwụ wakpọrọ ụlọụka Katolịk n'Anambara
content_161	Ụmụaka ruru puku 88 nwere ike ịnwụ n'oke agụụ
content_161	Benue: Ndị ọchịehị egbuola mmadụ 20
content_162	Wole Soyinka
content_162	Wole Soyinka adọrọ ndị Naijiria aka na ntị ka ha
content_162	Wole Soyinka bụkwa odee akwụkwọ a mara amara  adọọla ndị Naịjirịa aka na ntị ka ha saa anya mmiri ghara ikwe ka ndị ndọọndọrọ ọchịchị ghọgbu ha ọzọ na ntuliaka na-abịa n'afọ 2019.
content_162	Soyinka, onye nke kwuru nke a ụbọchịụka n'emụme ncheta ọmụmụ onye ọkaiwu a mara amara nwụrụ anwụ bụ Gani Fawehinmi nke e mere na Legọs kwuru na obodo Naijiria na ọchịchị onyekwuoucheya nọ na nsogbu ugbua.
content_162	Ọ si na ndị tinyere Naịjirịa na nsogbu ọ nọ na ya ugbua site na atụmatụ ha, e jikerela onwe ha ọzọ dịka ndị nzọpụta ka ntuliaka na-abịa., ma dụọ ndị Naijiria ọdụ ka ha jụ ndị ndọrọndọrọ ochie iji nye ohere ka ndị agba ọhụrụ were ọchịchị.
content_162	Buhari na ndị isi otu APC enwela mkparịta ụka
content_162	Wole Soyinka: Chikọtanụ onwe ụnụ ọnụ ka okenye zuo ike
content_162	Ọ sịrị: "A naghị enyo ya enyo na ọchịchị onyekwuoucheya nọ na nsogbu. Ọ bụghị sọsọ ọchịchị onyekwuoucheya, obodo anyi nọ na nsogbu. Echeghị m na o nwere oge na ndụ niile n'ụwa , ọkachasị n'ala a  oge nchere ihe niile dakpọrọ adakọ otu a.  Anyị niile maa nke a.
content_162	"Ajụjụ bụ anyị ana-ahụ ya dịka ohere nzọpụta ka anyị a na ahụ ya ha ohere ị ga n'ihu na-eme ihe ndị ahụ mere na ala anyị na akpụ afọ n'ala? ọ bụghị akụkọ ọhụrụ mkpa ọ dị imee ihe ga-azọ ịdịkọnotu ala Naijiria.
content_162	"Ọ bụ ihe mgbagwojuanya na ndị bụ ndị iro ọchịchị onyekwuoucheya ndị ji aka ha webata atụmatụ nke butere anyị n'ọnọdụ anyị nọ taa bụ ndị pụtara na egosi onwe ha dịka ndị nzọpụta nke ala Naijiria na-ele anya, obodo nweere ọnụọgụgụ mmadụ nde 200."
content_162	Soyinka gara n'ihu dụọ ndị Naijiria ọdụ ka ha saa anya mmiri iji gbalahụ.
content_162	Akụkọ ndị ga-amasị gị:
content_162	Mmọnwụ wakpọrọ ụlọụka Katolịk n'Anambara
content_162	Ụmụaka ruru puku 88 nwere ike ịnwụ n'oke agụụ
content_162	Benue: Ndị ọchịehị egbuola mmadụ 20
content_162	"Ọ gbara m gharịị na ka a na-ekwu okwu ịzọpụta ala Naijiria, otu otu maọbụ abụọ pụtara ndị nwere ndị nọ n'isi ya na eso. A na ma agwa ndị mmadụ ka ha na-enyo ha enyo n'ihi ndị na awanye onwe ha na otu ndịa bụ ndị soro dowe Naijiria na ọnọdụ ọchịchị onyekwuoucheya nọ taa."
content_163	Yemi Osibanjo na Abuja
content_163	Yemi Osibanjo so na ndị aha dị n'akwụkwọ eji hazie ha bụ nzụkọ
content_163	Ọtụtụ ndị na-anọchịte anya gọọmentị Naịjirịa atụrụanya na ha nọ n'ọgbakọ ụlọọrụ na-ahụ maka Naịjirịa na mba Amerịka haziri n'obodo Washington DC egosịghị ihu na ya bu emume.
content_163	Ọbịbịa ndị gọọmentị ahụ abịaghị mere ka ndị mmadụ na-enwe ịtụnanya na Naịjirịa agaghị enweta ntunye ego site na mba ofesi.
content_163	Ndị kwesiri ịga ebe ahu gunyere osote onyeisiala bụ Yemi Osinbajo, mịnịsta na-ahụ maka ego bụ Kemi Adeosun, mịnịsta nke mmanụ agbịdị bụ Ibe Kwachukwu, mịnịsta nke ọrụugbo bu Audu Ogbeh, mịnịsta nke tecknụzụ bụ Ogbonnaya Onu, mịnịsta mgbasaozi bụ Lai Mohammed, mịnịsta nke okwute ndị bara uru bụ Kayode Fayemi na mịnịsta nke mgbere bụ Okechukwu Enelamah.
content_163	Ụtụ anwụrụ na mmanya etinyela ego
content_163	Switzerland ekwetala iweghachite ego Abacha buuru
content_163	Otu onye ihe a ndị gọọmentị mere na-ewute bụ Eze ndị Kano Sanusi Lamido, bụ onye rụbụrụ ọrụ ka onye nhazi ụlọakụ ukwu na Naịjirịa.
content_163	Ihe Sanusi kwuru
content_163	Sanụsi kwuru na onye na-akwado itinye ego n'Afịrịka, "o nwere Naijirịa, onwere Gana, o nwere Rụwanda, Kenya na Sawụt Afịrịka".
content_163	Ọ gakwara n'ihu kwuo, "Naịjirịa nwere ike karịa ndi ọzọ niile n'ịtụ mgbere, mana o nwere ike sị kama ya ga etinye dọla 500 na Naịjirịa, ka m tinye dọla 100 na Ghana, dọla 100 na Rụwanda, dọla 100 na Code Vuwa, ka o nweta nrite mgbasa aka."
content_163	"Anyị gara ka anyị na ndị nwere ego ha na-etinye na mba mee nzụkọ, anyị kwesiri ibido na elekere itoolu, anyị wee bido na elekere iri. Mgbe m ruru ebe ahụ, ha kpọrọ m ga n'ụlọọrọ onye na-anọchịte anya Naịjirịa. Ndị bịara nzụkọ ahụ nọ ebe ahụ, osote onyeisiala anọghị, ndị mịnịsta anọghị," Sanusi kwuru.
content_163	Sanusi sị na ihe a mere adịghị mma, maka na ọ na-egosi na Naịjirịa adịbeghi nkwadobe maka ihe a na-ekwu okwu ya.
content_163	O kwuru, "Unu kpọrọ ndị mmadụ ka ha bịa nụrụ etu e si atụ mgbere na Naịjirịa, mana unu abịaghị. Ọbụghi etu a ka esi enwete ndị ga-etinye ego na Naịjirịa. Ya bụrụ na ọ bụ ndị Rụwanda haziri ọgbakọ a, onyeisiala ha bu Kagame ga-anọ ebe ahụ na-agwa ndi mmadụ bịawa Rụwanda.
content_163	Ndị mmadụ tinyekwere ọnụ n'okwu a na soshal midia.
content_163	Onye nwere akara @SegunAndrews kwenyere n'ihe Sanusi kwuru.
content_163	Mana, gọọmentị ekwuola na ọbụghị etu a ka ha bụ ihe siri ga.
content_163	Laị Mohammed bụ mịnịsta na-ahụ maka mgbasaozi zipuru ozi na-akọwa na ọ bụghị eziokwu na ndị kwesịrị ịga ya bụ nzụkọ agaghị.
content_163	Mohammed na-akọwa na ndị mịnịsta aha ha dị n'emume a enwetaghị akwụkwọ e ji si ha bịa ya, maọbụ nọdụ na Washịntịn DC mgbe ọgbakọ a na-eme.
content_163	O kwuru na mịnịsta ọrụugbo, nke ọkụ latrik na ọrụ na nke okike ego na-ahazi enwetaghi akwụkwọ agbanyeghị na aha ha dị n'akwụkwọ ndị ga-ekwu okwu na ya bụ ọgbako.
content_163	Mịnịsta nke mgbere na onwe ya so onyeisiala gawa nzụkọ ndị na-achị mba ndị so na Commonwealth bi na London.
content_163	Mịnịsta na-ahu maka ego nọ na Washịntịn DC, mana ọ bụ maka nzụkọ ndị ụlọakụ ụwa na IMF.
content_163	Ọ gakwara n'ihu kwuo na mịnịsta na-ahu maka mgbasa ozi na omenala nwetere akwukwọ, mana ọ zara ya were gwa ndị na-ahazi ọgbako a na ya agaghị aganwu maka ihe ndị ọzọ aka ya di na ya.
content_163	Lai Mohammed kwuru na "Ihe ndị a gosiri na e kwesịghị ikwu na ndị Minista ekweghi ịga ya bu nzụkọ.
content_164	Liverpool na Roma
content_164	Liverpool na Asọmpị enyi na enyi Liverpool na Roma n'afọ 2016
content_164	Ọsọ ihu ọnọdụ ikpeazu n'asọmpi UEFA Champions League ebidola.
content_164	N'asọmpi ọkara-ịkpeazụ na-abịa, Bayern Munich na Real Madrid, Liverpool na Roma na-akwado ịsọ mpị egwuregwu nke mbụ ga-eme ka amara onye ga-emeri ma gafee n'asọmpi ikpeazụ.
content_164	Liverpool na Roma ga-asọ mpi ha echi bụ ụbochị 24, Bayern Munich na Real Madrid ga-asọmpi n'ụbọchị 25 n'ime ọnwa a.
content_164	Man United meriri Tottenham n'asọmpi FA
content_164	N'ikpeazụ, Arsene Wenger ga-apụ!
content_164	Kenneth Umerie bụ onye ọkachamara n'egwuregwu bọọlụ gwara BBC Igbo na asọmpị a ga-ekpo ọkwụ.
content_164	Mana o kwuru na Liverpool nwere ike imeri Roma n'asọmpi a makana oteela otu ọbụla meriri Liverpool n'ụlọ ha.
content_164	O kwuru na Mohamed Salah, Sadio Mané na Roberto Firmino ka na-eme nke ọma n'otu Liverpool.
content_164	Jupp Heynckes na Zinedine Zidane
content_164	N'asọmpị Bayern Munich na Real Madrid.
content_164	Umerie kwuru na Bayern Munich na Real Madrid na-eme ihe siriike. Ihe pụtara na ọ ga-dị ọrụ ị ma ka asọmpị a ga-aga.
content_164	Ugbua, Bayern Munich emeriela Bundusliga nke afọ a, nke a akpaliteela mmụọ ha, ma nye ha olileanya na ha ga-eru ikpeazu n'asọmpị Champions League.
content_164	Asọmpi nke ikpeazu Champions League ga-eme n'ụbọchị 26 n'ime onwa Mee.
content_164	Akụkọ ndị ga-amasị gị:
content_164	Ndị uweojii atọhapụla Dino Melaye
content_164	Nwaafọ Igbo emeriela Big Brother Naija
content_164	Ndị Naịjirịa agaghị nzụkọ n'Amerịka?
content_165	Onye ritere ihe nrite dịka onye bụ ọkachasị n'ide akwụkwọ na Naịjirịa n'afọ 2017 bụ Ikeogu Oke ekwuola na asụsụ Igbo agaghị anwụ ma ndị Igbo kpọọ ya mkpa.
content_165	Ikeogu ritere ego puku dọla 100 dịka onye kachasị ede mbem na Naịjirịa nke a kpọrọ "Nigerian Prize of Literature" maka akwụkwọ ya ọ kpọrọ “The Heresiad”.
content_165	Ihe mere akwụkwọ ahụ ọdị iche bụ na o dere ya n'usoro ndị Igbo ji agụ mbem.
content_165	Na mkparịta ụka ya na BBC Igbo nwere, Maazị Oke kwuru okwu gbasara nchekwa asụsụ Igbo, na onye o chere na o kwesịri ịdị n'aka ya.
content_166	Kemi Adeosun na Christine Lagarde bụ onyeisi oche na IMF
content_166	Kemi Adeosun na Christine Lagarde bụ onyeisi oche na IMF
content_166	Gọọmentị Naijiria akwadola iji ihe kariri dọlla nde dọlla narị atọ bụ ego Abacha zuru nke gọọmentị Swiss weghachitere ga-eme.
content_166	Minista na-ahụ maka ihe gbasara ego bụ Kemi Adeosun ekwuola na a ga-eji ego ahụ zụọ ndị ụbiam dịka Onyeisiala Buhari kwere na nkwa mgbe ọ na-azọ ọchịchị.
content_166	O kwuru nke a ebe ọ na-ezi ndị ntaakụkọ ozi na ngwucha nzụkọ ngalaba na-eke ego n'ụwa niile bụ IMF na-aha ịchafụ nke mere n'obodo Washington na Amerịka.
content_166	Adeosun sị kwa na-etinyela ego a n'akpa pụrụiche n'ụlọakụ Niajiria a kpọrọ CBN n'aha ịchafụ iji bido mepụta atụmatụ ndị ga-enyere ndị ogbenye aka.
content_166	Ụtụ anwụrụ na mmanya etinyela ego
content_166	Ndị sinetị akpọọla onyeisi ụlọakụ ukwu
content_166	Na ozi ọ na-agbasa, ọ sị na gọọmentị etiti nwere olileanya na ha mepụta atụmatụ ha bu n'obi, n'ihe ga na-adịri Naịjiria mma.
content_166	N'olu ya "Anyị tinye atụmatụ ndị a na mmepụta, akụ na ụba obodo Naịjiria ga-arị elu"
content_166	Kedu ihe Naịjirịa na-erite na CHOGM?
content_166	Nwaafọ Igbo emeriela Big Brother Naija
content_166	Ndị Naịjirịa agaghị nzụkọ n'Amerịka?
content_167	Naira
content_167	EFCC kwuru na Umar chọ nde naira ịrị
content_167	Iji mee ka mgbanwe ọnụ ego Naijiria kwụdosie ike, IMF adụọla Naijiria ọdụ ka o jikọta mgbanwe ego ya ọnụ.
content_167	Naijiria nwere opeka mpe mgbanwe ego ise ; otu maka ndị na-atụbata mmanụ ụgbọala na Najiria, otu maka ndị ụkaalabụkụba na-aga njem okwukwe na Saudi Arabia, otu maka ndị ụka Kraist na-aga ala nsọ, ọzọ maka ndị na-agụ akwụkwọ na mba ofesi na otu ọnụ nke gọọmenti hiwere.
content_167	Dịka ndị ọkacharamara n'okwu akụnaụba bụ Pat Utomi na Uche Uwaleke siri kọwara onyentakụkọ BBC, inwe ọtụtụ mgbanwe ego nwere ọghọm.
content_167	Lee ụfọdụ ọghọm inwe ọtụtụ mgbanwe ego:
content_167	1. Ọ na-ebute mmerụaka
content_167	Pat Utomi kọwara na ọ na-eme  " Onye maa mmadụ enwe ohere igote ego n'ọnụala ma were ya tụọ mgbere, mana onye nwere mkpa ego ahụ iji tubata ihe ọ ga-eji mepụta ngwa ahịa n'ala anyị na amaghị mmadụ ọ gaghị eru ya aka.  Ọdịghị mma maka ọganihu azụmahịa."
content_167	Ebe ego Abacha ga-aba
content_167	Mgbanwe ego: Dọla ọdaala n'akụkụ Naịra?
content_167	N'okwu ya, Uwaleke nyere ọmụmatụ sị, "Dịka ọnụ ego mgbanwe nke gọọmenti bụ N305 , e resi mmadụ n'ọnụ ahụ, o nwere ike hapụ ihe a sịrị ya gote, resi ya onye ọzọ N365, nweta ọmụrụnwa.Mana ọ bụrụ na e nwere otu mgbanwe ego, ị gaghị enwe ike iregharị ya."
content_167	2. Ọ na-emenyụ ọkụ itinye uchu na imepụta ihe n' obodo.
content_167	Uwaleke sịrị na inwe mgbanwe ego dị ọtụtụ na-eme ọtụtụ ha dị uwengwụ. 'Sọọsọ ihe ha ga na-eme bụ ire ego dị ọnụala, agahị na-enwe mmepụta ihe.'
content_167	3. Ọ na eweda mmụbanye akụnaụba obodo
content_167	Utomi kwuru na "ọ bụrụ na ndị mmadụ na-enweta ego mgbanwe ego n'ọnụ ala iji ziga nwa ha obodo oyibo maka ịgụ akwụkwọ, ọ ga-eme ka onye ọbụla chọọ iziga nwa ya obodo oyibo, ụlọ akwụkwọ ndị dị n'obodo anyị ga akpụ afọ n'ala. Mana ha go ya n'ọnụ otu mgbanwe ego,  ọ ga-eme ka ọtụtụ ego a na-etinye n'aguakwụkwọ na Naijiria jenite."
content_167	N'afọ ole na ole gara aga, Naijiria nwere nsogbu mgbanwe ego dịka akụnaụba ya kpụrụ afọ n'ala n'ihi ọdịda ọnụ ahịa mmanụ agbidi n'ahịa mba ụwa.
content_167	Ọ bụ ọnọdụ a mere na, dịka Uwaleke siri kwuo, ọ gaghị adabara Naijiria iso ndụmmọdụ IMF nyere.
content_167	Uwaleke kwuru na ọ bụrụ na Naijiria  nwe ya ugbua, na ọ ga arịa ya ahụ ịkwụ ụgwọ o ji na mba ofesi n'ihi n'ọ ga a dịrị ya oke ọnụ.
content_167	Akụkọ ga-amasị gị:
content_167	Kedu ihe Naịjirịa na-erite na CHOGM?
content_167	Ndị Naịjirịa agaghị nzụkọ n'Amerịka?
content_167	Ndị uweojii egbochiela ụlọ Dino Melaye
content_168	Ọrịa kansa bụ ọrịa na-eyi ụwa niile egwu maka etu o si egbu ndị mmadụ. Nke ka njọ bụ ndị na-achọ ọgwụgwọ na-achọ ya mana onwebeghi ọgwụ ewepụtara na ya bụ ọgwụgwọ ya.
content_168	Isiokwu emume ncheta ọrịa Kansa nke afọ 2019 bụ "Enwere m ike , ị nwere ike" nke pụtara na anyị niile nwereike ịwakpo ọrịa Kansa.
content_168	Mana nwaada Gloria bụ onye chọpụtara akpụ kansa n'ara ya n'afọ 2010, a waa ya ahụ, o mee kimo na ihe ndị ọzọ niile wee merie ya bụ ọrịa.
content_168	N'okwu ya , "Kansa abụghị ikpe ọnwụ", ugbua, ọ na-etinye ọnụ na okwu gbasara ụmụnwaanyị kansa na-arịa.
content_168	Ọ gwara BBC Igbo etu o siri merịe ya bụ ọrịa na-atụ ụwa niile egwu.
content_169	Akụkọ kachasị n'abalị a
content_169	Ndị omeiwu nta akpoola Buhari
content_169	Ndị omeiwu nta akpọọla onyeisi ala Naịjirịa ka ọ za ajụjụ maka ọtụtụ ogbugbu mmadụ na-eme na Naịjirịa
content_169	Ha kwukwara na oge eruola mgbe Buhari ga-akpọ ndị ọchịehị a na-egbu mmadụ ndị agha oyi egwu.
content_169	Nghaghari iwe otu Krist
content_169	Otu ụka Krist akpọrọ Christian Association of Nigeria na bekee ekwuola na ha ga-eme nghagharị iwe na ekpere maka ntọghapụ Leah Sharibu na ndị umụakwụkwọ Chibok ndị Boko Haram jiri n'ubọchị uka na-abia.
content_169	Ha kwuru na ha na-eme ihe a maka ndị ụkọchụkwụ katolik abụọ ndị ochịehi bu egbe gburu na Benue steeti ụnyahụ.
content_169	Otu Red Kross n'ala Kenya ekuola na nnukwu ide mmiri di n'etiti ala ahụ achụọla mmadụ ruru puku narị abụọ na bee ha.
content_169	Ha kwukwara na oke mmiri na-ezo n'ala ahụ nwere ike ịchupu puku mmadụ ndi ọzọ ma tochịe ụzọ.
content_169	Ha ka na-azọpụta ndị mmadụ na mpaghara ebe ahu ugbua.
content_169	Asọmpị Bayern Munich na Real Madrid
content_169	Bayern Munich na Real Madrid ga-asọ mpi n'abalị a n'asọmpị iko Champion League.
content_169	Nke a bụ ukwu nke mbụ. Chete na Liverpool meri Roma ọkpụ ise mana ha asatara abụọ.
content_169	Gere akụkọ mere n'abalị a n'otu nkeji:
content_169	Lee ihe nkiri anyị
content_169	Gụọ akụkọ ndị ọzọ
content_169	Ihe anọ ịmaghị maka ọrịa ịba
content_169	Real Madrid na Bayern ga-achịpụ ya taa
content_170	Ndị na-edenye aha na INEC
content_170	INEC na enyocha ndị denyere aha ntụliaka n'obodo Kogi West dịka iwu si kwuo
content_170	Ngalaba na-ahụ maka ntụliaka na Naijiria bụ INEC n'aha ịchafụ ebidola usoro iji wepu Sineto Dino Melaye n'oche ọchịchị n'obodo ya bụ Kogi.
content_170	Onye na-anọchite anya INEC na Kogi steeti bụ Ọkachamara James Apam kwuputara nke a taa ebe ha bidoro ị nyocha ndị denyere aha ntụliaka n'obodo ya.
content_170	Cheta na ụlọikpe enyebula INEC ikike ị ga niru were bido nwepu a a ga-eme Melaye ga-ebido n'ezie n'ụbochi satọday na-abịa.
content_170	Ndị uweojii akpọgala Dino Melaye Lokoja
content_170	Gịnị mere ndị uweojii 200 jiri wakpoo Dino Melaye?
content_170	Melaye chọrọ ịgba onyeisi uweojii akwụkwọ
content_170	Dino Melaye bụ sinetọ ndị uweojii na-agba mgbo ị nwuchi ka ọ zaa ajụjụ maka okwu ụgha ọ gwara ndị uweojii na ndị omekome wakporo ụgbọala ya.
content_170	Ndị ụlọọrụ sineti sọnyere osote onyeisioche ha bụ Bala Na'Allah ị ga leta Dino Melaye ebe ọ nọ n'ụlọọgwụ anata ọgwụgwọ.
content_170	Akụkọ kwuru na ọ merụrụ ahụ ebe ọ na-achọ ị gbapụ ọsọ nwere onwe ya n'aka ndị uweojii mgbe ha kpụ ya a ga ụlọ mkpọrọ.
content_170	Melaye ebe ebu ya aga ụlọọgwụ
content_170	Minista ochie Naịjirịa bụ Femi Fani-Kayode akatọla emume Melaye na-eme n'elu igwe okwu soshal midia:
content_170	Akụkọ ga-amasị gị:
content_170	Akụkọ kachasị n'abalị a: Ndị omeiwu nta akpọọla Buhari
content_170	Ihe ndị ị kwesịrị ịma tupu ị lụọ nwaanyị Igbo
content_170	Chimamanda na okwu feminizim
content_171	Akụkọ kachasị n'abalị a
content_171	Gọọmentị akwụọla ezinaụlọ Apo 8 ụgwọ iti aka n'obi
content_171	Gọọmentị etiti akwụọla ụgwọ ruru nde naira otu narị iri atọ na ise dịka ụgwọ ịti aka n'obi
content_171	Ọ bụ ezinụlọ mmadụ asatọ ahụ egburu na Apo n'ime obodo Abuja n'afọ 2013 ka ha kwụrụ ụgwọ a.
content_171	Omeiwu ukwu akpọọla onyeisiala Mohammadụ Buhari
content_171	Ndị omeiwu ukwu akpọọla onyeisiala bụ Mohammadụ Buhari ka ọ za ajụjụ maka ọtụtụ mmadụ ha na-ekwu na ndi ochịehi gburu na Benue steeti.
content_171	Chete na ụnyahụ ndị ome iwu nta kpọrọ onyeisi ala maka ị za ajụjụ gbasara ogbugbu mmadụ na steetị  a.
content_171	Mana Buhari ekwubeghị oge ọ ga-abịa za ajụjụ a.
content_171	Mmadụ marị iri anọ apụọla na APGA na APC
content_171	N'Abia steeti, mmadụ ruru otu narị na iri anọ esiila partyi APGA na APC gawa PDP.
content_171	Ha kwuru na ha pụrụ makana mpu na aghughọ akariala n'otu ndọrọndọrọ ochịchị ahụ.
content_171	Anthony Joshuanaghị anabata aka mgba Deontay Wilder ugbua
content_171	Anthony Joshua ekwuola na ya anaghị anabata aka mgba Deontay Wilder maọbụrụ na ya hụbeghị ego ahụ ruru nde dolla iri ise.
content_171	Cheta na Deontay Wilder wepụtara ego a iji maa Joshua aka ọkpọ.
content_171	Na bọọlụ
content_171	Arsenal na Atletico Madrid ga-asọ mpi n'iko Europa League
content_171	Marseille na FC Red Bull ga-asọ kwa mpi n'iko asọmpị iko a
content_171	Gere akụkọ mere n'abalị a n'otu nkeji:
content_171	Akụkọ ndị mere taa..
content_171	Lee nri di iche iche esi n'akpụ emepụta
content_171	Akụ na ụba Lionel Messi ga amụbanye
content_171	MASSOB - Ebere Buhari na-eme enweghị isi
content_172	Bill Cosby
content_172	Bill Cosby bụ onye ama ama dika onye ọkpaọchị
content_172	Ụlọikpe n'Amerika ekpebiela na ikpe mara onye ọkpaọchị bụ Bill Cosby n'ebubo atọ eboro ya dika onye na-awakpo ụmụnwanyị n'ike.
content_172	Ọ bụ Andrea Constand bụbu onye egwuregwu basketbọọlụ na-ekpe Cosby n'ụlọikpe ka mgbe afọ 2004.
content_172	Kpọpụta Nnamdi Kanu ụbọchị ikpe ya
content_172	Ụlọikpe enyela iwu ka anwụchie Innoson
content_172	Cosby dị afọ 80, ka na-agọ ebubo a, mana mkpebia nwere ike ị tinye ya na mkpọrọ ruo afọ iri atọ.
content_172	Nke a bụ ugboro abụọ Cosby na-azọ isi ya n'ulọikpe maka ebụbọ mwakpo ụmụnwaanyị.
content_172	Bill Cosby bụ onye ama ama na ihe onyonyo akpọrọ 'The Cosby Show' na bekee.
content_172	Ọtụtụ ụmụnwaanyị ka na-ebo Cosby ebubo mwakpo n'ike mana Cosby kwuru na ha niile bụ asị.
content_172	Akụkọ ga-amasị gị:
content_172	MASSOB - Ebere Buhari na-eme enweghị isi
content_172	Lee nri di iche iche esi n'akpụ emepụta
content_173	'Codeine, ọtọmegbum' bụ akụkọ etu oke ịṅụ ọgwụ ụkwara sị na-ala ndụ ndị na-eto eto na Naijiria n'iyi.
content_173	Ndị ntaakụkọ BBC mere nyocha nzuzo were gbaa n'anwụ etu ndị na-emepụta ọgwụ, ndị na-ere ya siri na-eresị ụmụaka ọgwụ n'ụzọ megidere iwu ala Naijiria.
content_174	Buhari
content_174	Onyeisiala Naịjirịa bụ onye ikpeazụ ga-ebinye aka n'akwụkwọ maka ịhazigharị ụsoro ntụliaka ndọrọndọrọ ọchịchị ụgbụa
content_174	Ụka Metọdist na Naịjirịa akpọkuola onyeisiala Muhammadu Buhari  ka o kwupụta ndị ọchịehi dịka otu na-eyi ndụ egwu n'ihi ogbugbu ndị mmadụ ha na-egbu na Naịjirịa.
content_174	N'ime ozi onyeisi( Prelate) ụlọụka ahụ bụ Eminensị Samuel Kanu Uche na odeeakwụkwọ ọgbakọ ha bụ Rev. Michael Akinwale wepụtara na ngwụcha ọgbakọ ndị isi ụlọụka ha mere na Yaba, Legọs Steeti.
content_174	Samuel Kanu kwuru na echiche na agwa ndị ọchịehi mere ka ha dịka ndị Boko Haram bụ ndị a kpọrọ otu na-eyi ndụ egwu kemgbe 2013.
content_174	Onyeisi ụka ahụ katọrọ ọchịchị Buhari maka ịkpọ otu Ipob ndị na-eyi egwu ma gbaa nkịtị n'okwu gbasara ndị ọchịehi.
content_174	'Buhari gbara nkiti ihe na-emebi'
content_174	'Wepụ aha IPOB dịka 'otu oyiegwu'
content_174	Ọ katọkwara ogbugbu ndị ụka kraịst na ndị ụkọchukwu ụka Katọlik abụọ na Benue Steeti ma kpọkuo ọchịchị Buhari ka o cheekwa ndụ ndị Naịjirịa agbanyeghị okpukperechi ha.
content_174	O kelere gọọmentị na mkpebi ha igbochi ịchịgharị ehi ma hiwe ọdọ ebe a na-azụ ehi iji kwụsị ogbugbu ndị mmadụ.
content_174	" E kwesiri ime ihe niile iji kwado ịdịnotu n'etiti ndị Naịjiria agbanyeghị okpukpere chi ọbụla.
content_174	O kwukwara na ndị ọrụ nchekwa ala Naịjirịa anaghị arụkọ ọrụ ọnụ bụ nke mere e ji tọọrọ ụmụakwụkwọ Dapchi na Yobe Steeti.
content_174	Akụkọ ga-amasị gị:
content_174	Codeine,ọtọmegbum
content_174	Lee ihe ndị Buhari na Trump kpara taa
content_174	Ụzọ anọ Buhari jiri yie Trump
content_175	Nwata nwoke na aṅụ ọgwụ ọgwụ ụkwara,copdeine
content_175	Akụkọ na-ekwu na ụfọdị ndị ndọrọndọrọ ọchịchị na-eke ndị ntorobịa ọgwụ dịka ihe onyinye
content_175	Ụlọọrụ na-emepụta ọgwụ na Naịjirịa bụ, Emzor Pharmaceuticals,achụọla otu onyeọrụ , ma kwụsịkwa abụọ ọrụ n'ike n'ihi aka ha tinyere n'ire ọkwụ ụkwara codeine, n'ụzọ megidere iwu, dịka akụkọ nchọpụta nke BBC mere nke gosiri ka ọgwụ ụkwara ahụ sị ala ndụ ndị ntorobịa Naịjirịa n'iyi.
content_175	Emzor chụrụ onye otu onye ọree ahịa ha nke resiri onye ntaakụkọ BBC ọgwụ, Emzolyn syrup.
content_175	Ha kwuru nke a na igwe okwu soshal midia ka BBC wepụtachara ihe onyonyo ha mere n' ụbọchị Monde abali 30 nke ọnwa Epreelu.
content_175	N'ime ihe onyonyo ahụ zuru otu elekere, e gosịrị otu ndị ahịa ọgwụ ndị gụnyere otu onye ọrụ Emzor ji ụzọ azụlọ na-eresi ndị mmadụ ọgwụ ụkwara.
content_175	Iwe na ọnụma juru ndị bịara nkiri ihe onyonyo ahụ nke egosiri na Legos ụnyaahụ
content_175	Otu onye kwuru na ọ bụ ndị ndọrọndọrọ ọchịchị na-etinye mmanụ n'ọkụ a na-agba na Kano dịka o kwuru na ha na-eke ndị ntoroọbịa ọgwụ a dịka ihe onyinye.
content_175	Mana ụlọọrụ Emzor agọọla na ha anaghị ere ọgwụ n'ụzọ n'ezighi ezi.
content_175	Ha kwukwara na ha akwụsịla ire Emzolyn nwere Codeine rue mgbe ha ga-emecha nyocha n'ime ebubo na ha na-ere ọgwụ ụkwara ha n'ụzọ akwụghị ọtọ.
content_175	Emzor kwụsịburu one oreeahịa ha ma meecha chụọ ya n'ọrụ.
content_175	"Emzor Pharmaceuticals  bụ ụlọọrụ na-akwanyere onwe ya ugwu ma na akwụwa aka ya ọtọ. nke nwere akwụkwọ ikike ire ọgwụ karịrị otu narị na iri abụọ nke gụnyere Emzolyn Codeine n'aka NAFDAC. "
content_175	Ha gara n'ihu sị: A kwụsịla nkesa Emzolyn Codeine yue mgbe a ga-emecha nyocha zuru oke.''
content_175	Na mkparịtaụka BBC na onyeisi ngalaba n'ahụ maka nhazi ọzụzụ na ọrụ ndị omeeọgwụ (pharmacists) na Naịjirịa na mpaghara ọwụwa-anyanwụ bụ J.C Okafor nwere.
content_175	O kwuru sị na e nwere iwu na-echekwa ka esi ekesa ọgwụ ụkwara nwere codeine, ma kwụwa n'ụlọọrụ ọbụla achọpụtara na ha na-ekesa ya n'ụzọ ezighị ezi, a ga-emechi ya.
content_175	Okafor sị,"Anyị nwere atụmatụ etu e ji ekesa ọgwụ ụkwara nwere codeine na Naijiria nke meere na mmadụ enweghị ike ịzụ ya na-ejighị akwụ onye dọkịta. Ụlọọrụ ọbụla a chọpụtara dara iwu ahụ, anyị na-emechi ya."
content_175	Otụtụ ndị Najiria nọ na choal midịa na-ata Emzor ụta maka aka ha ndị na nsogbu oke ịṅụ ọgwụ ụkwara dị n'etiti ndị na-eto eto.
content_175	Otu onye jụrụ ụlọọrụ ahụ sị : Ya mere, ọ bụrụ na ụlọọrụ BBC egosighị nchopụta ahụ, ụlọọrụ unu agaghị eme ihe ọ bụla iji kwụsị oke ịṅụ ọgwụ a n'etiti ndị ntoroọbịa?
content_175	Ọ bụ na ndị ọrụ ụnụ amaghị ihe ha na-eme?
content_175	Onye ọzọ, Mairo Mandara, kpọrọ oku ka gọọmenti machie orire ọgwụ ụkwara nwere codeine.
content_176	Akụkọ ndị kachasị mkpa mere taa n'ichafu:
content_176	Mpaghara ọdịdaanyanwụ ga-enweta ụgbọelu agha
content_176	Ọchị agha elu Naịjirịa bụ Air Marshall Sadiq Abubakar ekwela nkwa iziga ụgbọelu agha anọ n'Enugwu.
content_176	Abubakar kwuru na ụụbọelu ndị ahụ bụ iji chekwaa steei ndị dị na mpaghara ọdịda anyanwụ Naịjirịa
content_176	Akụkọ kachasị na mgbede a: Zionists sị ụmụ Igbo lọta ụlọ
content_176	Obasanjo na Buhari
content_176	Aka chịburu Naịjirịa bụ Olusegun Obasanjo ekwuola na ọ bụ naanị ndị bụ onukwu ga-ekwu na onyeisiala Muhammadu Buhari emela nnukwu ihe n'obodo a.
content_176	O kwuru iji gọnarị akụkọ na-agagharị na sọshal midia na Obasanjo na-etozi Buhari na ihe ọ na-arụ.
content_176	Na mba ofesi
content_176	Otu mbaụwa bụ UN adọọla aka na ntị ka onyeisiala mba Amerịka ghara ịgbahapụ nkwekọrịta nkwekọrịta ha na mba Iran mere iji kwụsị Iran imepụta ngwọagha nuklia.
content_176	Onyeisi otu UN bụ Antonio Guterres kwuru na e nwere ike inwe agha mbaụwa ọzọ ma Amerịka pụọ na ya bụ nkwekọrịta
content_176	Ndị Cambridge Analytica emechiela
content_176	N'aka nke ọzọ ndị na-enyocha Cambridge analytica ekwuola na ha mechigodi, ọ gaghị akwụsị nyocha a na-eme ha.
content_176	A na-enyocha Cambridge Analytica maka ebubo izu data gbasara ndị mmadụ na Facebook maka ntuliaka ndị Amerịka mer n'afọ 2016.
content_176	N'egwuregwu
content_176	N'egwuregwu otu egwu bọọlụ Liverpool abaala agba ikpeazụ nke asọmpi Champions Lig agbanyeghi na Roma meriri ha.
content_176	Nke a bụ mbụ ha na-eru n'agba nke ikpeazụ na ya bụ asọmpi kamgbe afọ 2007.
content_176	Nkeji nke ụtụtụ a
content_176	Gere akụkọ ndị a n'otu nkeji.
content_176	Ihe onyonyo taa
content_176	Asambodo gị ọ na-enye gị nri? Ụfọdụ ndị Naịjirịa ekwuputela obi ha gbasara Asambodo agụmaakwụkwọ ha.
content_176	Akụkọ ndị ga-amasị gị
content_176	Dino Melaye awụfela oku mkpọghachi
content_176	Ndị ụka Kraist arụgharịala 'ụlọụka ekwensu'
content_176	Ụlọikpe anapụla Ugwuonye ikike ịbụ ọkaiwụ
content_177	Ndị ụlọọrụ NAFDAC
content_177	Oge niile ka NAFDAC na-awakpo ụlọọrụ na-emepụta ọgwụ na Naịjirịa
content_177	Ngalaba na-ahụ maka nchekwa nri na ọgwụ na Naịjirịa nke akpọrọ NAFDAC n'aha ịchafụ wakporo ụlọọrụ anọ na-emepụta ọgwụ na Lagos, Ilorin na Kano.
content_177	Mwakpo a, na-eso nchọpụta BBC mere nke gosiri etu ndị mmadụ si emebi ọgwụ ụkwara nwere codeine.
content_177	NAFDAC kwuru na mwakpo a ha mere, gosiri na ụlọọrụ ndị a ka na-emepụta ọgwụ ụkwara nwere codeine karịrị ọnụọgụgụ iwu ala nyere ha ohere imepụta.
content_177	Mmachi Codeine: Dextromethorphan aga-ebe okwu?
content_177	Gọọmenti amachiela ọgwụ codeine
content_177	Codeine ọtọmegbum: Emzor achụọla ndịọrụ
content_177	Nwunye onyeisiala etiela mkpu maka codeine
content_177	Onyeisi ụlọọrụ NAFDAC bụ Mojisola Adeyeye, gwara ndị ntaakụkọ na ugbua, ha na-enyocha ọrụaka ndị ụlọọrụ anọ ahụ BBC gosiri n'ihe nkiri ha.
content_177	N'ọnụ okwu ya: "anyị akpachiela ọtụtụ ọgwụ nwere codeine n'ụlọọrụ na-emepụta ọgwụ n'Ilorin.
content_177	Ụlọọrụ Bioraj Pharmaceuticals kwuru na ha akwụsịla ọnye ọrụ ha bụ Junaid Hassan ọrụ n'ike, Emzor kwukwara na ha achụọla onye ọrụ ha bụ Chukwunonye Madubuike n'ọrụ.
content_177	Ha abụọ pụtara n'ihe onyonyo BBC dika ndị na-eji azụ aka na-ere ọgwụ codeine.
content_177	Mana ndị ọnụ na-eru n'okwu na-ekwu na gọọmenti kwesịrị ịta ndị ụlọọrụ a ahụhụ karịa nyocha a na-enyocha ha.
content_177	Akụkọ ndị ọzọ ga-amasi gị:
content_177	Ụzọ anọ ndị ọrụ ntaakụkọ sị ahụshị anya n'ọrụ.
content_177	Ụlọikpe ajụla ịhapụ Dino Melaye rue Juunu 11
content_178	Muhammadu Buhari
content_178	Buhari na Trump kpara maka ibuso ndị oyi egwu agha
content_178	Onyeisiala Naịjirịa bụ Muhammadu Buhari esila njem ọ gara na mba Amerika ị leta onyeisiala Donald Trump nata Naịjirịa.
content_178	Ụgbọelu bụ ya tụrụ na ụlọụgbọelu onyeisiala nke Nnamdi Azikiwe International Airport,Abuja n'elekere 10 nke abali.
content_178	Ụfọdụ ndị ọrụ gọọmentị gara ị nabata ya.
content_178	Ọ bụ onye na-ekwuchitere onyeisiala ọnụ bụ Femi Adesina gwara ndị nta akụkọ nke a ka ụgbọelụ ahụ tụchara n'ala.
content_178	Onyeisiala Buhari ga-aga Amerịka echi
content_178	Lee ihe ndị Buhari na Trump kpara
content_178	Ụzọ anọ Buhari jiri yie Trump
content_178	Buhari onye hapụrụ Washington DC ụbọchị Tusde ka ya na Trump nwechara nzụkọ kwusiri na London.
content_178	Onye na-ekwuchitere onyeisiala ọnụ nke ukwuu n'ihe gbasara mgbasa ozi bụ Garba Shehu,boro ya bụ nkwụsị nke mberede iji nyocha ụgbọelu kwuru na ọ bụ maka na ugbọelu ndị ukwuu nke onyeisi ji eme njem ka na gabiga ndozi.
content_178	O kwukwara na Buhari ji obere ugbọelu na-enwechaghi  ume ị fe ogogo dị anya eme ya bụ njem, kpatara o jiri kwụsị na ala Britain.
content_178	Shehu kwuru na nkwụsị ahụ bụ maka ịgbanye mmanụ n'ụgbọelụ ya ma nyocha ụgboelu tupu ọ natawa Naịjirịa.
content_178	O kwuru na o nweghị ihe rijuru afọ na bụ nkwụsị maka na onyeisiala anatawala Naịjiria.
content_178	Mana lee ihe ndị mmadụ na-ekwu na Soshal midia:
content_178	Akụkọ ndị ga-amasị gị:
content_178	Naanị onuku ga-ekweta na Buhari emela ọfụma
content_178	NAFDAC awakpoola ụlọọrụ anọ maka ọgwụ codeine
content_178	Ị ma na igbu onye chọrọ ọnwụ bụ njọ na Naịjirịa?
content_179	Buhari
content_179	O mebeghi otu izuụka Buhari si Amerịka ebe ya na Donald Trump nwere ọgbakọ lọta.
content_179	Onyeisiala Muhammadu Buhari ga-apụ taa gawa London ebe ọ na-anata ọgwụgwọ maka ahụ na-arịa ya.
content_179	Akwụkwọ onyenkwuchiteọnụ onyeisiala bụ Garba Shehu dere kwuru na onyeisiala ga-anọ mkpụrụ ụbọchị anọ na ya bụ njem.
content_179	O kwuru na oge onyeisiala gara London maka mmezi na ịgbanye mmanụ n'ụgbọelu ya oge o si mba Amerịka alọta, ya na dọkịnta ya mere nzụkọ.
content_179	Buhari esila njem US ya wụchie Naịjirịa
content_179	Buhari ga-aga njem ọrụ na UK taa
content_179	Kedụ ihe mere Buhari ji bịa Legọs?
content_179	O kwuru na dọkịnta ya gwara ya ka ọ bịaghachi nke onyeisiala kwere ya nkwa na ọ ga-abịa.
content_179	Onyeisiala ga-alọta ụbọchị Satọde abalị iri na abụọ ọnwa a bụ Mee.
content_179	Shehu kwuru na ọ lọta, ọ ga-aga leta Jigawa steeti, njem e bugharịrị maka nzụkọ ndị APC na wọdụ.
content_179	Njem ahụ ga-emezi ụbọchị Monde 14 na Tuzde 15 ọnwa a bụ Mee.
content_179	Cheta na onyeisiala na-anata ọgwụgwọ na London mana ọ gwaghị Naịjirịa aha ihe na-arịa ya.
content_179	Akụkọ ga-amasị gị:
content_179	Legos: Ụmụnwaanyị dị ime 2131 na-arịa HIV
content_179	Achọtala ozu 45 na Gwaska
content_179	'Ndigbo agaghị alụ agha nwereonwe ọzọ'
content_180	Codeine, ọtọmegbum
content_180	Ọtụtụ ndị ntorobịa na-arịa isimgbaka na ọrịa dị icheiche n'ihi oke ịṅụ ọgwụ ụkwara
content_180	Ngalaba na-ahazi nlekọta nri na mmepụta ọgwụ bụ Nafdac n'aha ịchafụ emechiela ụlọrụ ọgwụ atọ; Bioraj Pharmaceutical Limited , Emzor Pharmaceuticals Ind. Ltd na Peace Standard Pharmaceutical Limited bụ ụlọọrụ a rụrụ aka n'ihe gbasara ire ọgwụ ụkwara nwere codeine n'ụzọ megidere iwu.
content_180	BBC wepụtara akụkọ so nchọpụta nzuzo ha meere nke gbara n'anwụ ka ụlọọrụ atọ a si jiri ụzọ azụ ụlọ na-eresi ọgwụ a nke e mere n'iwu ka a na-ere naani oge dọkịta nyere akwụkwọ, nye ndị ntorobịa agharaaghara.
content_180	Codeine,ọtọmegbum
content_180	Codeine ọtọmegbum: Emzor achụọla ndịọrụ
content_180	Gọọmenti amachiela ọgwụ codeine
content_180	N'akwụkwọ ozi onyeisi Nafdac bụ Mojisola Adeyeye wepụtara, mmechi a sotara nchọpụta ha mere dịka ha gachara n'ụlọọrụ ndị ahụ.
content_180	"N'ihi e nwetaghị ihe akaebe zuru oke na mbọ igbochi iwepụta akwụkwọ kwesịrị oge anyị mere nyocha anyị n'ụbọchị 2 nke ọnwa Mee, n'ụlọọrụ ha dị n'Ịlorin na Lagos, ọ dị mkpa ka e mechie ụlọọrụ mmepụta ahịa ụlọọrụ atọ ndị a - Peace Standard Pharmaceutical Limited ; Bioraj Pharmaceutical Limited na Emzor Pharmaceuticals Ind. Ltd .  Nke a bụ iji nye ohere maka nchọpụta zuru oke."
content_180	Nafdac na-eme nyocha ndịa maka nchọpụta BBC mere gbasara ọgwụ ahụ
content_180	Adeyeye kwukwara na imepe ụlọọrụ ndị a ga-agbado ụkwụ ka ụlọọrụ ndị a si nye Nafac nkwado na nyocha ha.
content_180	O kwuru na otu Nafdac nke gụnyere ndị ọrụ itoolu; abụọ bụ ndị na-enyocha ọgwụ na asaa bụ ndị nchọpụta n-ahụ maka idewe iwu na ndị uweojii iri gara Ilorin n'ụbọchị ahụ, ị ga mee nyocha ụlọọrụ abụọ e nyere ikike ime ọgwụ ụkwara nwere codeine, ndị a kpọrọ aha n'akụkọ nyocha nke BBC wepụtara.
content_180	Dika Adeyeye siri kwuo, otu ndị ahụ bụkwa ndị e zigara n'ụlọọrụ Emzor na Lagos.
content_180	O kwuru: "Isi ozi e zigara ha bụ ị ga lele akwụkwọ oriri na nkesa ọgwụ ụkwara nwere codeine nye ndị na-aṅụ ya."
content_180	O kwuru na Nafdac akpọọla oku nzụkọ ndị ihe gbasara ọgwụ metụtara.
content_180	Akụkọ ga-amasị gị:
content_180	Onyeisiala Buhari ga-aga London ọzọ taa
content_180	'Ọkaiwu gburu di ya chere ya eche'
content_180	Legos: Ụmụnwaanyị dị ime 2131 na-arịa HIV
content_181	Onyeisiala Buhari
content_181	Onyesisala Buhari nyere ndi omeiwu akwukwọ bọjeetị nke 2018 n'ọnwa Nọvemba nke afọ 2017
content_181	Mgbe onyeisiala Naịjirịa bụ Muhammadu Buhari nyere ndị omeiwu Naịjirịa akwụkwọ eji hazie etu a ga-esi mee mkpata na mmefu (bụ nke Bekee kpọrọ "budget") nke afọ 2018 n'ụbọchị asaa nke ọnwa Nọvemba n'afọ gara aga ndị mmadụ chere na ha ga-ewepụta ya tupu a banye ọnwa Jenụwarị nke 2018.
content_181	Ọnwa a nọ n'ime ya ugbua bụ Mee, bụ ọnwa nke ise na 2018, mana ndị omeiwu ewepụtabeghị ya bụ bọjeetị.
content_181	Ndị ọkachamara n'ihe banyere akụnaụba na-akọwa na etu o siri kwụrụ ugbua ga-eme ka ọ raa Naịjirịa ahụ, okachasị ebe ometụtara ọganihu obodo.
content_181	Akụkọ kachasị n'ụtụtụ a: Achọtala ọfọ sineeti
content_181	Obiano emeela onye Igala kọmishọna
content_181	Ndị sinetị akpọọla onyeisi ụlọakụ ukwu
content_181	Ihe mere ihe a jiri ka njọ bụ na amaghị mgbe ndị omeiwu ga-ebinye aka na ya bụ bọjeetị ma nye ya onyeisiala ka ọ mee ya iwu obodo.
content_181	Ndị omeiwu sị na ihe mere ha ejibeghi wepụta 'bọjeetị 2018' a bụ maka ngalaba gọọmentị dị icheiche ewetabeghị nkọwa etu ha sị chọọ ime mkpata na mmefu nke ha, n'agbanyeghị na akwụkwọ ndị omeiwu ji nwere nhazi etu ngalaba dị icheiche kwesịrị isi mee ego na 2018.
content_181	Mana ngalaba na-ahụ maka nhazi, - nke a na-akpọ Ministry of National Planning n'asụsụ Bekee - kwuru na ihe niile ndị omeiwu kwesịọrị iji hazie bọjeetị dị n'ime akwụkwọ enyere ha.
content_181	Ben Akabueze, bụ onyeisi ngalaba na-ahazi mkpata na mmefu kwuru na ihe niile ndi omeiwu chọrọ dị n'akwụkwọ onyeisiala Muhammadu Buhari nyere ndị omeiwu n'ọnwa Nọvemba nke afọ gara aga.
content_181	Mana, ọ gakwara n'ihu kwuo na ndị omeiwu na-akpọ ndi isi ngalaba dị icheiche ka ha bịa zara ọnụ ha, nke bụ ihe ya ma na emeela.
content_181	Ihe ọ pụtara
content_181	Ndị ọkachamara n'ihe banyere akụnaụba obodo na-ekwu na Naịjirịa agaghị ahazi akụnauba obodo ọfụma ma ya bụrụ na bọjeetị a apụtaghị.
content_181	Na soshal midia di ka Twitter, ndi mmadụ na-ekwu maka ihe na-eme.
content_181	Onye ji akara @AdeBanqie ede na Twitter dere na ndị Naịjirịa kwesiri ikwu na ndị omeiwu agaghị arụnwụ ọrụ n'ọchịchị onye kwuo uche ya.
content_181	Ụlọọrụ na-enyocha etu gọọmentị jiri agbari "budget" bụ BudgIT dere na ọ bu nke afọ a kachasi tee aka kemgbe ebidoro ihe banyere bọjeetị na Naịjirịa.
content_181	@OduObodumu na-ajụ ma onwere obodo ọzọ akwụkwọ mkpata na mmefu notegoro aka ruo etu nke afọ a ruru.
content_181	@Purrples sị na ya na-akpọ onyeisi ndị omeiwu ukwu ka ọ bịa zara ọnụ ya maka akwụkwọ mkpata na mmefu a.
content_181	Onye ọzọ tinyere ọnụ n'okwu a bụ @ApanpaOlasumbo bụ onye na-ajụ ihe mere ndị Naịjirịa ejighị ekwu okwu maka ihe a na-eme.
content_181	Ka ihe ndị na-eme, ndị omeiwu na-ekwu na ha ga-ebinye aka na ya bụ akwukwọ n'ụbọchị 16 nke ọnwa a, mana ọbụghị mbụ ha kwuru etu a, nke mere anyi ji ajụ, "agbu ji agu ọ ga-arapụ ya ugbua?".
content_181	Akụkọ ga-amasị gị:
content_181	Ihe na-akpa m bụ nchekwa na akụnaụba obodo
content_181	Etu ndị Sinetọ si agbari ego Naijiria
content_181	Ndị mahadum IMT majara onye ntaakụkọ BBC
content_182	Olusegun Obasanjo
content_182	N'afọ 2013, otu pati anọ na Naịjirịa kpokoro ọnụ mee otu pati iji kwatuo patị PDP bụ ndị nọ n'ọchịchị oge ahụ.
content_182	Pati APC na mbụ na ndụ Naịjirịa kamgbe ndị nkịtị were ọchịchị n'afọ 1999 napụrụ onyeisiala nọ n'ọchịchị ọkwa dịka ha meriri na ntuliaka 2015.
content_182	Oge ahụ ka Muhammadu Buhari nara Goodluck Jonathan ọchịchị.
content_182	Otu Obasanjo kpokobara abala ndọrọndọrọ
content_182	Atiku etinyela ụkwụ na ndọrọndọrọ 2019
content_182	'Ntuliaka 2019 ga-adịkwa kpọkpọnki'
content_182	Pati ndị mere APC
content_182	Pati anọ bụ ndị mebere otu pati APC n'afọ 2013. Pati ndị ahụ bụ ndị chere na ihe onyeisiala Jonathan na-eme oge ahụadighi ha mma. Pati ndị ahụ bụ:
content_182	Otu pati Action Congress of Nigeria ACN n'aha ịchafụ nke onyeisi ha bụ Bola Ahmed Tinubu
content_182	Otu Congress for Democratic Change CPC n'aha ịchafụ bụ otu pati onyeisiala Buhari nọ n'isi ya oge ahụ
content_182	Otu pati All Nigeria People's Party bụ pati Buhari jiri zọọ ọchịchị n'afọ 2003, onyeisi ya bụ Edwin Ume-Ezeoke
content_182	Otu All Progressive Grand Alliance nke ụfọdụ n'ime pati ahụ obi na dịghị mma kewara sonyere ndị otu a kpokoro ọnụ.
content_182	N'ọnwa Novemba afọ 2013, gọvanọ ise nọ na PDP hapụrụ pati ahụ banye APC ebe ndị sinetọ ruru mmadụ 49 mekwara etu ahụ nke mere APC jiri merie ọchịchị n'afọ 2015.
content_182	PDP chịrị Naịjirịọ́ afọ iri na isii tupu APC anara ha ọchịchị
content_182	Nke na-eme ugbua
content_182	Aka chịburu Naịjirịa bụ Olusegun Obasanjo dọkara akwụkwọ kaadị gosiri na ọ bụ onye otu pati PDP kwuo na ya anọghịzi n'otu pati ọbụla.
content_182	N'ọnwa Jenuwarị afọ a, Obasanjo bidoro otu ọhụrụ nke ọ kpọrọ Coalition for Nigeria Movement CNM n'aha ịchafụ nke o kwuru na ọ bụghị otu pati mana ụnyaahụ, otu ahụ kwupụtara nkwado ha nye otu pati ADC maka ntuliaka 2019.
content_182	APC were ọchịchị n'afọ 2015
content_182	Pati ADC a ọ chọrọ ime ihe APC mere na 2013?
content_182	APC bụ pati kpokoro pati ndị we merie ọchịchị ma Obasanjo kwuru na ha chọrọ inye ndị APC ọsọ, nke pụtara na ha nwereike ikwatu APC etu APC si kwatuo PDP.
content_182	Ụfọdụ ndị gọvanọ nọ n'APC na ekwupụta iwe ha gbasara ọchịchị ndị APC ebe ụfọdụ ndị omeiwu dịka onyeisi ndị sineti na ndị pati APC na-akwata ya kamgbe.
content_182	Ọ bụrụ na ndị a iwe na-ewe kpebie ịpụ na APC, ha nwereike laghachi PDP maọbụ banye pati ọhụrụ ahụ ebe Obasanjo nọ nke ga-enye ADC ụdị ikike APC nwere oge nke ya.
content_182	Ihe ndị ị na-amaghị maka CNM na pati ADC
content_182	Ha ji ụdị ihe osise a na-ajụ ụmụ Naịjirịa ajụjụ gbasara etu ngalaba dị icheiche na Naịjirịa si eme
content_182	Obasanjo kpokobara CNM ebe aka chịburu Ondo steeti bụ Olagunsoye Oyinlola sikwa PDP pụọ bụ onyeisi ha
content_182	CNM nwere mmadụ karịrị nde atọ debanyerela aha na pati ahụ
content_182	Ihe ruru pati 68 chọrọ ikpoko ka ha na CNM bụrụ otu
content_182	CNM akwadola otu pati African Democratic Party nke bụ ADC n'aha ịchafụ
content_182	ADC bidoro n'afọ 2006, onye zọrọ ha ọchịchị bụ Pat Utomi n'afọ 2007
content_182	PDP kwuru na ya na ADC na pati ndị ọzọ na-anọghị n'ọchịchị ga-ejikọ aka chụpụ onyeisiala Buhari na ndị APC na 2019.
content_182	Onye na-ahụ maka mgbasaozi n'APC bụ Bolaji Abdullahi kwuru na-agbanyeghi na CNM na ADC kpokoro, ya mara na ụmụ Naịjirịa ka nwere ntụkwasị obi n'otu ya APC.
content_182	Ihe a niile na-eme na-egosi etu ntuliaka 2019 ga-esi gaa na ihe ihuigwe ga-adị ka ya oge ahụ.
content_182	Akụkọ ga-amasị gị:
content_182	Ihe na-akpa m bụ nchekwa na akụnaụba obodo
content_182	Etu ndị Sinetọ si agbari ego Naijiria
content_182	Ndị mahadum IMT majara onye ntaakụkọ BBC
content_183	Igbuichi
content_183	Ọtụtụ mmadụ nwụrụ maka ịgbuichi a
content_183	Ọ ga-atụ gị n'anya, mana foto a na-egọsị ụdịrị ichi ndi mmadụ na-egbu n'ala Igbo mgbe gboo.
content_183	Ịgbuichi dị ụzọ abụọ ama ama. Otu bụ ụdịrị ndị Nri na echi, nke ọzọ bu nke ndị Agbaja. Ichi Nrị na-ewu bu na gbụrụgbụrụ Ọka bu obodo di na Anambra steeti ugbua, nke Agbaja si na gbụrụgbụrụ Ọgwụ nke dịzị na Enugwu steetị.
content_183	N'ime akwụkwọ akpọrọ Journal of International African Institute na Bekee, ha kọwara na ndị Igbo anaghị egbu ichi maka ị gosi ebe onye gburu ya sịrị bia.
content_183	Ihe ndị ị na-ekwesịghị ime n'akụkụ onye Igbo
content_183	'Aguleri na Igboukwu abụghị mbido Ndigbo'
content_183	Ihe ndị ị kwesịrị ịma tupu ị lụọ nwaanyị Igbo
content_183	Ọ bụ maka igosi ogo, ọkwa maọbụ ugwu, na ị gosi na onye ahụ abaala otu ndị ọzọ.
content_183	Ha na-akpọ ndị gburu ichi ndịnze maọbụ ndịichie.
content_183	Naanị ndị dị ike ga-egbụ ichi
content_183	Dịka omenaala siri kwu, ọ bụ sọọsọ ndị gburu ichi ga-emeri ọnwụ.
content_183	N'oge ahụ, ha nwere nkwenye na ndị gburu ịchị ga-ebi ebeebe n'ala ndị mmụọ.
content_183	Ndị gburu ichi anaghị arụ ọrụ dịka ndị ọzọ, ha anagị ebu ihe ọbụla n'elu isi ha. Ọ bụ arụ ị chọ ha okwu obụla maọbụ kpaso ha iwe.
content_183	Igbuichi dị icheiche n'ala Igbo
content_183	Ọ dị ezigbo mkpa ka ọnwa na anyanwụ dị n'ichi ọbụla ha ga-echị.
content_183	Ọnwa na-ebụrụzọ, anyanwụ na-esote ya, nke atọ ga-abụ ichi ahụ.
content_183	Ogbanje
content_183	Otụtụ ndị igbo nwere nkwenye na Ogbanji ka dị ire
content_183	Igbuichi ọzọ ha na-egbu bụ maka ụmụaka ha chere na ha bụ ogbanje.
content_183	Dịka omenaala siri kwu, ha na-egbu ha ichi a ka mmụọ ogbanje naghị mata ha ma ọ bịa ọzọ.
content_183	Ọzọ bụ igbu ichi maka ntị fụrụafụ.
content_183	Ndị Igbo nwere nkwenye na igbuichi a ga-eme ka ntị ọbụla fụrụafụ gba mmee nakwa da ba n'ime.
content_183	Ị ma uru ọjị bara n'ala Igbo?
content_183	Ihe ndị ị na-ekwesịghị ime n'akụkụ onye Igbo
content_183	Etu e siri egbuichi
content_183	Ọ bụ n'isi ụtụtụ ka onye chọrọ ị gbu ichi ga-ebilite, pụọ n'iro, dina n'ala cheli ihu ya elu.
content_183	Ha ga-eji mma toro ogologo dị nkọ gbuo ichi a.
content_183	Ọ bụ arụ ka onye ahụ bee akwa, maọbụ tie mkpu mgbe a na-egbu ya ichi a.
content_183	Onweghị ihe ọbụla ha ga-enye ya maka ị nye aka ịdị ụfụ maọbụ ị kwụsị ọbara ga-agba n'oge igbu iche a.
content_183	Igbuichi a bụ maka ị chọ mma
content_183	Onweele ndị nwụrụ mgbe a na-egbu ha ichi, otụtụ ndị ọzọ kpuru isii maka ihe a.
content_183	Ọ bụrụ na onye ha na-egbu ichi bee akwa, e nwere ike ị napụ ya akụnaụba ya.
content_183	Ebe anaghị egbuichi n'ahụ mmadụ
content_183	Anaghị egbu ichi na obi, uvu maọbụ n'ụkwụ, ọ bụ sọọsọ n'ihu na afọ ka ha na-egbu ichi.
content_183	Igbuichi bụ ihe ogo
content_183	Ihe kwụsịrị igbuichi
content_183	Ugbua, onweghị onye ị ga-ahụ gburu udịrị ichi a na egbu mgbe gboo.
content_183	Onya ọkammụta aha bụ Chigozie Nnabuihe kwuru na ndị niile gburu ichi a anwuchaala.
content_183	O kwukwara na ọbịbịa ụka otu Kraịst mere ka ọtụtụ mmadụ kwụsị igbuichi.
content_183	N'ime akwụkwọ Journal of International African Institute, otu nwoke a jụrụ ajụjụ kwuru na ụmunwoke ugbua anaghị enwe ike idi ụfụ ga-apụta na igbu ichi a.
content_183	Otu Obasanjo kpokobara abala ndọrọndọrọ
content_183	Onye odee akwụkwọ ndi otu CAN awụọla
content_184	Egbe
content_184	Echere na ọ bụ ndị agboro na-agba egbe a
content_184	Akụkọ na-apụta kwuru na ụda egbe dara n'ụtụtụ a na Pọtakọt Rivas steetị.
content_184	Onye ntaakụkọ BBC Igbo gwara okwu n'ekwe ntị bu Victor Eziahama kwuru na ọ bụ ndị agboro APC gbochiri ụzọ ụlọịkpe ga-ekpe maka ntuliaka imeụlọ nke APC ga-eme echi n'obodo ahụ.
content_184	Mmadụ abụọ anwụọla na ntuliaka APC
content_184	Ọgbaaghara APC: Oyegun asaala Tinubu
content_184	Ntuliaka imeụlọ APC: Gịnị ga-eme ugbua?
content_184	Ndị nche nọ n'ụlọikpe ahụ malitere ị gba egbe maka ị chụsa ndị ahụ bịara ị bido nsogbu, ụlọịkpe ahụ gara n'iru ịkpe ma nye iwu gbasara APC
content_184	Eziahama si na Ọkaikpe Chinedu Nworgu nyere iwu na ntuliaka imeụlọ APC na-akwado agaghi eme maka ebubo aka-azụ na-aga n'ime otu ahụ.
content_184	Ụfọdụ ndị nọ ebe ihe a mere kwuputara ya n'elu soshal midia nke Twitter:
content_184	Nke a tipuru mkpu na mbido ọgbaaghara ahụ:
content_184	Nke a gosiri ụfọdụ ụgbọala emebiri n'okwu a:
content_184	Onye kwuputekwara ebum nuche ya maka ihe mere:
content_184	Echi ga-ekwu ma APC a ga-ada iwu ahụ maọbụ ha ga-ejigide ya.
content_184	Cheta na ntuliaka imeụlọ nke otu APC mere n'ụbọchị satode gara aga ghọrọ ihe ọgbaghara maka mwakpo mere na mmadụ abụọ nwụrụ n'ebe dị ịcheịche.
content_184	Akụkọ ga-amasị gị:
content_184	Otu Obasanjo kpokobara abala ndọrọndọrọ
content_184	Ihe APC mere PDP ọ ga-eme ha na 2019?
content_185	Ụlọụka ndị Katọlik
content_185	E chere na ogbunigwe a gbara n'ụlọụka katolik si n'oge Agha Biafra
content_185	Ụfọdụ mmadụ n'obodo Iji-Nike kọwara ka ha siri nụ ụda ihe ha chere na ọ bụ ogbunigwe n'obodo ha ụnyaahụ.
content_185	Ogbunigwe ahụ gbara n'ime ụlọụka Holy Cross Catholic Church dị n'obodo ahụ ihe dịka Elekere ise nke ụtụtụ mara ebe niile jijiji mana o nweghi onye nwụrụ.
content_185	Fada Emmanuel Okwor bụ ụkọchụkwụ na-achịkọta ụlọụka ahụ kwuru na ihe a mere mgbe ọ na-akwado idu mass n'ụtụtụ ụbọchị ụka.
content_185	A gbala ogbunigwe n'ụlọ Nwodo
content_185	Ogbunigwe egbuola mmadụ 28 na Mubi
content_185	Ọ sị "nke a butere ọgbaaghara ma me kwa ka ụfọdụ ndị mmadụ gbapụ ọsọ ga zoo onwe ha".
content_185	Bishọpụ Enugwu  bụ Callsitus Onaga agaala ebe ihe a mere ma na-ekwu na nke a kwesiri i mee ka onye ọbụla kpachara anya ha.
content_185	Ọ sị na ọ bụrụ na ihe a mere mgbe ndị mmadụ nọ n'ụlọọka na ọ kara ibute nsogbu ebe ndị mmadụ na-agba ọsọ.
content_185	Amaghị ụdị ogbunigwe gbara n'ebe ahụ
content_185	Akụkọ ka na-abịa.
content_186	Akụkọ ndị dị mkpa n'abali a:
content_186	Ndị Boko Haram gara ụlọakwụkwọ Dapchi na Febụwarị afọ a
content_186	Nne Leah Sharibu, bụ nwata akwụkwọ ndị Boko Haram tọọrọ na Dapchi ma jụ ịhapụ maka na ọ bụ onye ụka Kraịst, ekwuola na ndị gọọmentị gbakọtara ya azụ.
content_186	Nwaanyị a kwuru sị "naanị ndị otu nzukọ Kraịst na-abịa ileta anyị. Enweghị onye si gọọmentị. Anyị nọọrọ onwe anyị."
content_186	Ebe ọzọ na Naịjirịa
content_186	Ngalaba na-ahụ maka njem ụgbọala na Naịjirịa ekwuola na atọrọla ihe karịrị mmadụ iri asatọ na mpaghara Kaduna steeti.
content_186	Ndị uweojii kwuru na ọ bụghị eziokwu na atọrọla ọtụtụ ndị mmadụ dịka ndị njem a si kwuo, mana enweela ndị atọrọla n'akụkụ ebe ahụ na nso nso a.
content_186	Na mba ofesi,
content_186	A tụọla nwoke dị afọ iri abụọ na isii nga mkpụrụ ọka afọ narị abụọ na iri ise na Saụt Afrịka.
content_186	Ikpe mara nwoke a bụ Shadrax Xidada Chauke maka ebubo mwakpo n'ike iri abụọ na atọ na ịnwa igbu mmadụ ugboro abụọ nakwa izu ohi na ịtọ mmadụ.
content_186	N'egwuregwu,
content_186	Naịjirịa na mba Congo, England na Czech tupu e bido asọmpị iko mbaụwa n'ezie
content_186	Otu egwuregwu Naịjiria bụ 'Super Eagles' tozuru isonye n'asọmpị iko mbaụwa ga-eme na Rọshịa n'ọnwa Juun ebidola nkwado asọmpị ahụ.
content_186	Akụkọ na-ekwu na ha ga-ebido ọzụzụ ha n'ụbọchị iri abụọ na abụọ nke Mee n'ọgbọ egwuregwu dị n'obodo Uyo, nke bụ isi obodo Akwa Ibom steeti.
content_186	Cheta na ndị NFF na onye nchịkọta otu Naịjirịa bụ Gernot Rohr wepụtara aha mmadụ atọ ga-eso asọ mpi a na Rọshịa.
content_186	Gee nkeji anyị na mgbede a:
content_186	Ihe nkiri taa
content_186	Patrick Utomi gwara BBC Igbo ihe atọ dịkarịchara mkpa ọ chọrọ imezu ma ọ bụrụ gọvanọ na Delta steeti.
content_187	Maazị Usman Chinedu Mbaekwe gwara BBC Igbo ihe ọ gabigara n'aka ndị ntọ oge atọrọla ya n'ụzọ Okada dị n'Edo steeti ka o si Legọs na-aga Enugu n'afọ 2017.
content_188	Ọkammụta Yemi Osibanjo
content_188	Osote onyeisiala Yemi Osibanjo,onye ụkọchụkwụ ụka 'Redeem' bụ Ọkammụta iwu
content_188	Osote onyeisiala Naijiria bụ Yemi Osibanjo kwupụtara na gọọmenti etiti etinyela aka na akwụkwọ maka mmapụta ijeri naira 10.
content_188	O kwuru na a ga-eji ego a ịrụgharị ma wugharịa obodo ndị nsogbu Fulani na-achiehi na ndịọrụ ugbo metutụtara na Benue steeti na a steeti ndị ọzọ.
content_188	Osibanjo kwuru nke a n'ụbọchị Tuusde oge ọ gara nleta na ebe ndị gbara ọsọ mndụ nọ na Abagana na daudu dị na okpuru ọchịchị Makurdi na Guma dị na Benue Steeti.
content_188	O kwuru na ọnọdụ ndị gbara ọsọ ndụ n'ihi ọgbara ahụ na-echu onyeisiala Muhammadụ Buhari ụra.
content_188	Ortom: Ihe m jiri kpụpụ Miyetti Allah ụlọikpe
content_188	Uweojii: Anyị anụghị ihe Ortom Kwuru
content_188	"O nwere ihe ndị a chọpụtarala; nke mbụ bụ nchekwa. Anyị chọrọ ịgba mbọ ịhụ na ebe ndị e mebiri na e chekwara ya.
content_188	"Nke abụọ bụ bụ ịgba mbọ hụ na ndị gbara ọsọ ndụ laghachiri na be ha, alụgharịala .
content_188	"Nke atọ na ndị ọrụugbo laghachiri na ugbo ha nakwa na enyere ma ndị abụghị ndị ọrụ ugbo aka ibido ndụ ọzọ."
content_188	Ọ gara n'ihu kwa ha na a mapụtala ego a ga-eji belata ahụhụ ha na-ata sị, "A bịara m ịgwa ụnụ na gọọmenti ala Naijiria nwere ike ichekwa ụnụ ma gbooo mkpa ụnụ, na anyị na ezipụkwu ndị ọrụ nchekwa ka ha chekwaa ụnụ."
content_188	N'okwu ya ya, Gọvanọ Benure bụ Samuel Ortom rịọrọ ka gọọment tinyekwuo uchu na nchekwa mpaghara ahụ
content_188	" Ọ masị ndị ogbuọbara a si Libya, Boko Haram maọbụ ndị na-achị ehi,  sị tinyekwuo nchekwa iji kpochapụ ha na steeti a ka ndị mmadụ nwee ike ịlaghachi na be ha."
content_188	Odeeakwụkwọ ngalaba  na-ahụ maka gbatagbata na steeti ahụ nke a kpọrọ State Emergency Management Agency (SEMA), bụ Emmanuel Shior, kọwara na ebe ndị gbara ọsọndụ nọ n'Abagana nwere mmadụ  ipuku iri atọ na ano, narị itoolu ,iri atọ na isii(34,936) si Benue na Nasarawa steeeti gbaa ọsọ ndụ oge e mepere ya na ọnwa Februwarị mana ugbua e nwere mmadụ puku iri na abụọ, iri anọ na otu (12,041) ebe ahụ.
content_188	O kwukwara na achịkọta ọnụọgụgụ ndị nọ na ebe mgbata ọsọ ndụ asatọ dị na steeti ahụ, bụ mmadụ otu narị, iri asaa na ise, iri na asaa (175,017.)
content_188	Akụkọ ga-amasị gị:
content_188	Ejighi ọnụ agwa Igbo na ụzọ dị mma - Ohuabunwa
content_188	Ụmụigbo nọ UK alụọla ọgụ maka onye nna ya ka nwe ego
content_188	Afọ ole ka ị ga-ebi n'ụwa?
content_188	I ga-egbu ụdịrị ichi a egburu mgbe gboo?
content_189	Ụlọomeiwu Sineti
content_189	Buhariwepụtara ndị ụlọoimiwu Bojet afọ 2018 ọnwa isi gara aga.
content_189	N'ụbọchị Tuusde, Ụlọomeiwu ukwu na nke nta wepụtara Bọjeti nke afọ 2018, ebe ha bulirị ego gọọmenti ga-emefu n'afọ site na tarịị naira 8.612 ga tarịị naira 9.120, nke pụtara mmanyekwu ijeri naira 500.
content_189	Mgbari ego ahụ nke pụtara N9,120,334,988,225, gọsiri na e hiwere N530,421,368,624 maka  nkesa dị na iwu ( Statutory Transfers).
content_189	E hiwere N2,203,835,365,699 maka ịkwụ ụgwọ eji eji(Debt Service nke ọnụego N190,000,000,000 bụ maka ụgwọ ruola ọkwụkwụ.
content_189	Enugwu steeti ekewapụtala ijeri naira 103 maka 2018
content_189	Ụlọomeiwu abụọ akpọọla Buhari oku
content_189	E hiwerekwara N3,516,477,902,077 maka ego mmefu ego a na-eme kwa mgbe kwa mgbe (Recurrent Expenditure.)
content_189	Ha hiwekwara N2,869,600,351,825 dịka ego maka imepụta mwulite doro anya( Development Fund for Capital Expenditures) n'afọ ga-akwụ ma ọnwa Disemba gba iri ato na otu.
content_189	Cheta na gọọmenti etiti wegara ndị ụlọoimewu Bojeti  afọ 2018 ọnwa isi gara aga.
content_189	N'ụlọomeiwu nke ukwu onye bupụtara akwụkwọ Bọjet bụ onyeisioche kọmitii lebanyere ya anya bụ Sinetọ Danjuma Goje.
content_189	N'otu aka ahụ, Mustapha Bala Madaki bụ onye bupụtara akwụkwọ ahụ na'ụlọomeiwu nke nta.
content_189	Ọnụ na-ekwuchitere Sineti bụ Aliyu Sabi Abdullahi kwuru n'izuụka gara aga na aga-ebuta ya na Tuusde ma tulee ya na Wenezde, ebe ha ga etinye aka n'akwụkwọ ahụ na Tọọsde.
content_189	Osote onyeisi Ụlọomeiwu nta bụ Yussuff Lasun, kwuru na ha ga-atulee Bojeti na Tuusde ma tinye aka na ya n'Wenezde mana ọ bụrụ na ha emepụghị ya, ha ga-emezu itiinye aka n'akwụkwọ ahụ na Tọọsde.
content_189	Akụkọ ga-amasị gị:
content_189	Ejighi ọnụ agwa Igbo na ụzọ dị mma - Ohuabunwa
content_189	Ụmụigbo nọ UK alụọla ọgụ maka onye nna ya ka nwe ego
content_189	Afọ ole ka ị ga-ebi n'ụwa?
content_189	I ga-egbu ụdịrị ichi a egburu mgbe gboo?
content_190	Zakzaky
content_190	Zakzaky mgbe a kpọtara ya n'ụlọikpe
content_190	E highariala ikpe onyeisi ndị Shi'a na Naịjirịa bụ Ibrahim el-Zakzaky  n'ọnwa Juun 21.
content_190	A kpụpụtara el-Zakzaky na nwunye ya n'ụlọikpe dị na Kaduna n' ụbọchị Tuuzde.
content_190	Ndị kpọrọ Zakzaky gawa ụlọikpe bụ gọọmenti Kaduna bu ndị na ebo ya ebubo na o gbụrụ onye agha Naịjirịa mgbe ndị na eso ya na ndịgha nwere nsogbu n'afọ 2015.
content_190	Gọọmenti etiti ọ na-ahọrọ mkpebi ụlọikpe?
content_190	Akụkọ dị mkpa taa: Tọghapụ Elzakzaky - Shiite
content_190	Anyị nwụchiri ndị Shiite 115- Uweojii
content_190	Mmadụ abụọ ọzọ eji aka bụ Yakoub Yahaya Katsina na Sanụsi Abdulkadar Koki apụtaghị n'ụlọikpe ta.
content_190	N'ụlọikpe, agụọrọ Zakzaky ebubo a na-ebo ya, mana o kwuru na aka ya adịghi na ya.
content_190	Maxwell Kenyon, bụ onye ọkaiwu Zakzaky, si ka ulọikpe nye ohere igbapụta ya na mkporo, mana ọkaikpe ekweghị.
content_190	Ọkaikpe Kurada si ka Kenyon de ihe ọchọrọ ede.
content_190	Onye nọchịtere anya ndị gọọmentị Kaduna sị ka ụlọikpe kwere ka DSS ka jide Zakzaky.
content_190	Ọlụikpe kwenyere na nke a, sị ka akpọghachie Zakzaky Abuja.
content_190	Ụlọikpe gakwara n'ihu kwuo na ọ bụ n'ụbọchị 21 nke ọnwa Juun ka ha ga etinye ọnu ọzọ n'ikpe a.
content_190	Mana, ndị Shi'a si na ha ekweghị n'ije a mere.
content_190	N'akwụkwọ ha dere, Abdulhamid Bello, bu otu n'ime ndi isi ha, kwuru na ha ga aga n'ihu na-eme ngaghari iwe ha.
content_190	"Ọ bu gọọmentị etiti ka anyị ga ata ụta ma ya bụrụ na onwere ihe mere Zakzaky," Bello kwuru.
content_191	Akụkọ ndị dị mkpa n'ụtụtụ a:
content_191	Ụlọịkpe pụrụịche na-ahazi ka onye si-eme n'ọrụ gọọmentị bụ Code of Conduct Tribula na bekee, ekwuola na o nweghị ihe Jostis Sylvester Ngwuta mere.
content_191	Nke a bụ maka okwu gbasara ekwupútaghị akụ na ụba ya ha n'ezie.
content_191	Ebe ọzọ na Naịjirịa...
content_191	Gọọmenti etiti ekwuola na ha ga-etinye ijeri naira 10 na idozi Benue steeti na steeti ndị ọzọ ndị ọchịehi mebiri ihe.
content_191	Osote onyeisiala Yemi Osibanjo,onye ụkọchụkwụ ụka 'Redeem' bụ Ọkammụta iwu
content_191	Ọkammụta Yemi Osinbajo bụ osote onyeisiala Naịjirịa kwuru nke a ebe ọ gara nleta iti aka n'obi na Benue steeti.
content_191	N'otu aka ahụ, akpụpụla onye ndu ndị Shiites n'ụlọịkpe ịzara ọnụ ya maka ebubo ịbute ọgbaaghara n'obodo.
content_191	Cheta na e jichiri ya na nga kemgbe afọ 2015.
content_191	Akụkọ ofesi
content_191	Onyeisiala mba Nọt Koria na-ekwu na ha nwere ike ị gbahịị nzụkọ ga-adị n'etiti ha na mba Amerịka ma ọ bụrụ na Amerịka jisike na-akwanye ha ọkụ n'ike maka ngwa agha nụklịa ha.
content_191	Kim Jong-un na Donald Trump kwesiri ị zuko n'ụbọchị 12 nke Jun n'obodo Singapore ị kpa maka odinihu mba ha abụọ.
content_191	N'Egwuregwu,
content_191	Ebe niile kwuru jim n'ọgbọ egwuregwu villa park ụnyaahụ
content_191	Nke a bụ iji kwanyere onye ọgba bọọlụ ọchie otu Aston Villa Jlloyd Samuel nwụrụ na mberede okporoụzọ.
content_191	Gee ya nkeji nke ụtụtụ a:
content_191	Ihe onyonyo nke taa:
content_192	Ejiji ndị ndị Igbo pụụ iche nke ụkwuu
content_192	Ejiji ndị ndị Igbo pụụ iche nke ụkwuu
content_192	Ịlụ di maọbụ nwaanyị bụ ezigbo njem na ndụ mmadụ. Ọ bụ ihe mmadụ ole n'ole chọrọ ijide aka tupu ha ahapụ ụwa.
content_192	N'ala Igbo, nwoke gara ịlụ nwaanyị ga-amara na ọ bụghị sọọsọ nwunye ya ka ọ na-alụ. Ọ na-alụkwa ndị be ya niile. N'otu aka ahụ, nwaanyị na-alụ di na-alụkwa ndị be ya. N'ihi nke a, onye ọbụla siri n'ezinụlọ ha abụọ na-etinyekọta aka ịhụ na mmemme gbasara ndị a na-achọ ịlụ onwe gara nke ọma.
content_192	Okporoụzọ Umunya ọ nyịala gọọmentị idozi?
content_192	Ịdịnotu ọdịla n'ala Ozalla?
content_192	Ihe ukwu nke dị n'alụm di na nwunye bụ uwe ha ga-eyi n'ahụ makwa nke ndị ga-abịanụ ga-eyi.
content_192	Ndị a bụ uwe dị icheiche ndị be anyị na-eyi n'ala Igbo.
content_192	Ejiji pụrụ iche
content_192	Uwe nwaanyị na-alụ dị na-adị iche maka ọ bụ ya ka onye ọbụla ga-ekiri ụbọchị ahụ. Nke nwoke na-apụkwa iche nke ya.
content_192	Ọ bụnwaanyị ka onye ọbụla ga-ekiri ụbọchị ahụ.
content_192	Ọtụtụ ụmụ nwaanyị na-eme ịgbankwu na-eyị uwe elu na nke mwụda. Ọbụghị iwu na uwe a ga-enwe otu agwa, mana agwa akwa nwaanyị ga-eyi ga-emejurịta ibe ya.
content_192	Aka uwe elu a nwere ike ịkwụsị ebe ọbụla. E nwere ike iji ọla akwa dị icheiche achọ ya mma. Uwe mwụda bụ ụdịrị akwa na-amasị ndị ibe nke nwunye na ndị agbọghọ bịara mmemme a. Ndị nwaanyị lụrụla di na-adị ama akwa n'ukwu.
content_192	Ndị nwoke na-eyi uwe elu na traụza. Ụfọdụ na-ama akwa n'ụkwu.
content_192	Uwe isi
content_192	Nke a bụkwa uwe ọzọ dị mkpa n'ejiji alụm dị na nwunye dịka omenaala Igbo sịrị dị.
content_192	Ọdụ ịnyịnya, okpu na ọla olu bụ ụfọdụ ihe eji achọ mma
content_192	Nwaanyị nwere ike ịsụ ịchafụ n'isi. E nwere ike itinye ola uwe n'ịchafụ nke nwaanyị ka ọma ezigbo mma. Nwoke na-ekpu okpu isi. O nwere ike ịbụ okpu na-acha uhie uhie, edo na ndị ọzọ.
content_192	Ọla, akpụkpọ ụkwụ na ihe ndị ọzọ
content_192	Uwe a na-eyi n'igba nkwụ nwaanyị anaghị ezu oke ma ọbụrụ na ola dị icheiche adịghị na ya. Ọla ọcha, ọla edo, kọral, ọdụ na ọla a na-etinye n'akwa. Ha juru eju. Nwaanyị na nwoke na-agba uwe olu na nke aka. Ọzọkwa, nwaanyị na nwoke nwere ike iji ọdụ ịnyịnya. Nwaanyị nwekwara ike iji akụpe n'aka ma ọ chọọ.
content_192	Abịa na akpụkpọ ụkwụ, ndị nwaanyị na-eyi akpụkpọ ụkwụ mara mma. Ufọdụ na-eyi nke dị elu maọbụ nke ala ka ha nwe ohere ịgba egwu. Nke ndị nwoke bụ nke e ji akpụkpọ anụ mee.
content_192	Mkpọrọ na-eme ka ejiji nwoke
content_192	N'ikpeazu, nwoke nwere ike jide mkpọrọ o ji aga ije.
content_192	Akụkọ ndị ga-amasị gị:
content_192	I ga-egbu ụdịrị ichi a egburu mgbe gboo?
content_192	Ihe ndị ị na-ekwesịghị ime n'akụkụ onye Igbo
content_192	Uru nwaanyị abụghị sọ n'ụsọekwu
content_193	Ụlọomeiwu Sineti
content_193	Buhari nyere ndị ụlọoimiwu Bojet afọ 2018 ọnwa isi gara aga.
content_193	N'ụbọchị Tusde bụ Mee 15, Ụlọomeiwu nke Naịjirịa binyere aka n'akwụkwọ ga-achị mkpata na mmefụ nke akpọrọ Bọjeti 2018.
content_193	Bọjeti a ha binyere aka kwuru na Naịjirịa ga-emefu naira 9.120,334,988,225, bụ ọnụ ego jiri njere naira 500 karia ego dị na akwụkwọ onyeisiala Muhammadu Buhari nyere ya na mbụ. Onyeisiala nyere ha tari naira 8.612.
content_193	Na ihe gosiri na gọọmentị kwusiri ike na okwu ya na ọ ga-etinye anya n'ọrụ banyere mmepe obodo ka ngalaba na-ahu maka ọkụ latrik, ọrụ na ụlọ (bụ nke akpọrọ Minsitry of Power, Works and Housing na asụsụ Bekee) bụ ndị nwetakarị ego mmefu na Bọjetị ka ha wetera Njeri naira 682 na mmanye.
content_193	Nkwa asaa Buhari kwere na ihe o mere
content_193	Agbalịkwaranụ m- Buhari
content_193	Na otu aka ahụ, ngalaba na-ahụ maka njem nwetara njeri naira 251 na mmanye.
content_193	Onyeisiala na ndị isi otu APC nwere sọsọ ọnwa ole na ole iji gosi ndị Naịjirịa ma eji ọganịrụ bịa
content_193	Ndị ọzọ bụ ngalaba na-ahu maka nchekwa nwetara njeri 157 n'ọma; ngalaba na-ahụ maka ọrụ ugbo na mmepe ime oboso nwetara njeri 149 na mmanye; ngalaba na-ahụ maka mmiri nwetara njeri naira 147 n'ọma; ngalaba na-ahụ maka azụmahịa nwetara njeri naira 105 n'ọma.
content_193	Ndị nọ na okpuru bụ ngalaba na-ahụ maka akwụkwụọ na nke ahuike. Ngalaba akwụkwọ nwetara njeri naira 102 n'ọma ka Ahuike nwetara njeri naira 86 na ọma.
content_193	Ngala na-ahụ maka ihe banyere Naịja Delta nwetara njeri 58,082,611,977 ka nke na-ahụ maka gbụrụgbụru nwetara mpekatampe n'ime ha niile. Ha nwetara njeri naira 17 n'ọma.
content_193	Ngalaba na-ahụ maka ọrụ, ọkụ na ụlọ bu ndị nwetara ego karịa na Bọjetị 2018
content_193	Na ihe ọzọ gosiri na gọọmentị tinyere uche na ọrụ mmepe bu etụ ha sị nye ngalaba ha kpọrọ "special intervention programme" njeri naira 150, nye nke ha kpọrọ
content_193	"grants and donor funded projects" njeri naira 169 na ọma, na nke ha kpọrọ "zonal intervention projects" nwetara njere naira 100.
content_193	Ihe ndi ntoroọbịa
content_193	Ndi ntoroọbịa ga-erite oru na ọrụ nwereike ipụta n'ego etinyere na ngalaba na-ahu maka ọrụ. Oru a ha ga-erite bu site na ọru ha ga-enweta ma ọru ụzọ na ọrụ ihiwe ụlo bido n'ike.
content_193	Cheta na Pati na-achị bụ APC kwere nkwa na ha ga-ekepụta ọrụ nde atọ ma ha banye n'ọkwa mgbe ha na-achọ ka ebinyere ya aka n'afọ 2015.
content_193	Babatunde Fashola bu Minista na-ahụ maka ngala gọọmentị aka ha di ọrụ
content_193	Ka a na-akwado ntụlị aka 2019, gọọmentị Buhari ga-achọ ka ha mezuo nkwa ha kwere , nke ga-eme ka ha hu na ọrụ dị icheiche ha ji n'aka bụrụ ihe arụchara tupu ntụlị aka ebido.
content_193	Akụkọ ga-amasị gị:
content_193	Ọnụ ahịa ihe oriri agbadatala?
content_193	Akụkọ na-eme ugbua: Ụlọikpe akagbuola nkwụsịọrụnike Omo-Agege
content_193	Ụlọikpe atọhapụla Dino
content_194	Ndị "Restoration Group" kwuru na amanyere ha iwu ka ha rịọ Gọvanọ Rochas tupu agba ụlọ APC ọkụ.
content_195	Esemokwu onye ga abụ onye ga-anọchịte anya ndị APC Imo dịka gọvanọ na ntụlịaka nke 2019 ka na-adakwa.
content_195	Cheta na esemokwu a pụtara ihe n'ọnwa a, mgbe ha mere nhazi akpọrọ "Congress" a ga-eji họpụta onye ga-eji aha pati ahụ zọọ ọkwa gọvanọ.
content_195	Taa, otu n'ime ndị kewapụtara n'otu ndọrọndọrọ ọchịchị APC kpọrọ ndị ntaakụkọ n'isi ụlọọrụ ha maka ị kọwa echiche ha n'esomokwu nke di n'etiti ndị APC nke Imo steeti.N'ọnụ okwu TOE Ekechi bụ onụ na-ekwuchitere otu a, ha na-ebo gọvanọ Okorocha ebubo na o nupuru iwu ji patu ha isi ọtụtụ oge.
content_195	Onye ga-abụ Gọvanọ Imo Steet na 2019?
content_195	Okorocha ọ pụrụ imeli ọgọ ya Gọvanọ Imo steeti?
content_195	A nwụchiela mmadụ anọ maka izu akwụkwọ ntuliaka APC Ekechi kwuru na "Okorocha eriela ego niile dị n'Imo steeti, ndị Igbo na APC ajụla Okorocha n'Imo"Ọ gakwara n'ihu na-ebo Okorocha ndị omeiwu nke Imo steeti ebubo na ha anaghị arụ ọrụ ọbụla n'Imo steeti. Ekechi kwuru na ha nwere ihe onyonyo ruru 40 ga-abụ ihe ga-akwụ dịka ihe akaebe ha na ntuliaka "Congress" mere n'Imo steeti.
content_195	Ndị "Restoration Group" si na ha ga alaghachị Imo maka ntụlịaka
content_195	Ha kwukwara na Okorocha a na-abataghị ntuliaka emere n'Imo steeti maka na ọ na-agba mbọ ihụ na ọgọ ya nwoke were ọchịchị gọvanọ n'afọ 2019. Otu a na-ekwu kwa na Okorocha ekwughi eziokwu mgbe ọkpọro ndị mmadụ aha na ha esoghi na pati. BBC Igbo jụrụ onye ode akwụkwọ Gọvanọ Okorocha bụ Sam Onwuemeodo ihe ochere banyere n'ihe niile ndị "Restoration Group" na-ekwu mana ọ gwara anyị na-onweghị ihe ọ ga-ekwu banyere ha maka n'uche ya, ha emechala ihe ha nwereike ime. "Ike agwụla ha," Onwuemeodo gwara anyị.Ekechi na ndị otu ya kwuru na ha ga-abata Imo steeti maka ntụlịaka ga-eme echi bụ ụbọchi iri na asatọ nke ọnwa Mee.
content_195	Akụkọ ga-amasị gị:
content_195	Ụlọọgwụ Ọrthọpedic Enugwu dị ka ebe agbara ọsọ agha
content_195	Bọjetị 2018 ọ ga-enyere ndị ntoroọbịa aka?
content_195	Gọọmenti etiti ọ na-ahọrọ mkpebi ụlọikpe?
content_196	Akụkọ ndị kachasị mkpa mere taa:
content_196	Akụkọ ndị dị mkpa n'ụtụtụ a:
content_196	Ndị IPOB na-achọ inye ndị Ohaneze ọsọ n'ọgbakọ Ohaneze na-akwado ime.
content_196	Nnia Nwodo malitere dịka onye ndụ nke itolu (9) ndị Ohaneze ndị Igbo na 2017
content_196	Dịka a na-ele anya maka ọgbakọ ndị Ọhaneze chọrọ ime maka ịhazigharị obodo, ndị IPOB ekwuola na ha ga-me ọchụ ebe ahụ ma onye ndu ala Igbo ọbụla gaa ya bụ ọgbakọ.
content_196	Naịjirịa
content_196	Nyesom Wike na gọọmentị etiti na-akọrịta ọnụ nke ọhụrụ a.
content_196	Aka na-achị Rivas steeti bụ Nyesom Wike etiela mkpu na gọọmenti etiti chọrọ igbu ya.
content_196	Gọọmentị etiti chọrọ igbu m - Wike
content_196	Akụkọ kachasị n'abalị a: Ọrụ agaghị akwụsị n'akwa Niger nke abụọ
content_196	Mana ụlọọrụ onyeisiala kwuru na ebubo anụrụma codeine na-ebute na-efegharị ebe niile nke na-ekwesighi nzaghachi.
content_196	Ebe ọzọ na Naịjirịa
content_196	Gọọmenti etiti na-ekwu ka ụmụ Naịjirịa ghara iweghachite ndị PDP
content_196	Na aka nke ọzọ, ụlọorụ onyeisiala ekwuola na ụmụ Naịjirịa nwaa anwa weghachite ndị PDP n'ọchịchị, ị mara na ego niile PDP zuru a natara ha ga-alaghachikwurukwa ha ọzọ.
content_196	Akụkọ mba ofesi
content_196	A na-agba mbọ ijide ebola n'ime DR Congo sọọsọ.
content_196	Ebola bịara na Naịjirịa na 2014 mana gọọmenti Naịjirịa jidere ya nkeọma
content_196	Ndị na-chọ ịkwụsị ọrịa Ebola na Congo ebidola inye ọgwụ mgbochi a ka na-enyocha enyocha.
content_196	Ndị ọrụ ahụike ga-ebu ụzọ nara ya bụ ọgwụ.
content_196	N'egwuregwu,
content_196	NFF akwụbeghi ndị Super Eagles ụgwọ mana ha ga-akwụ na nso a.
content_196	Dịka asọmpi iko mbaụwa na-abịa, ndị NFF ekwuola na ha ga-akwụ ndị Super Eagles ụgwọ ha n'oge na-adịghị anya.
content_196	Super ga-agbakwa otu Athletico Madrid n'Uyo echi n'asọmpi enyi na enyi iji kwado maka asọmpi iko mbaụwa ahụ.
content_196	Gere akụkọ mere na mgbede a n'otu nkeji:
content_196	Ihe nkiri nke taa:
content_197	Mohamadu Buhari
content_197	Muhamadu Buhari agaala ụlọogwụ ugboro ole na ole maka nleta onwe ya
content_197	Otu kporo onweha 'The Coalition of Northern Groups' na bekee gwara onyeisiala Naịjirịa bụ Muhammadu Buhuri na onye chiburu dịka osote onyeisiala n'oge garaaga bụ Atiku Abubakar na ọ ga-adị mma maọbụrụ na ha abụọ wepuru aka n'ime ọsọ ị banye n'ọkwa ọchịchị dịka onyeisiala n'afọ 2019.
content_197	Otu a kwuru na ha na-ekwusi okwu ike makana ha abụọ bụ Buhari na Atiku karịrị afọ iri asaa na kwa na ndị ntorobia kwesiri ị bụ ndị ga-achị Naịjirịa ugbua na kwa n'iru.
content_197	2019: 'Ndị Igbo akwadoghị Buhari'
content_197	Atiku etinyela ụkwụ na ndọrọndọrọ 2019
content_197	Ha kwukwara na ọ bụ ndị chiburu Naịjiria n'oge garaaga burukwa ndị ka goro nka bụ ndị mebiri Naịjirịa, na kwa oge eruola ndị ntorobia buru Naịjirịa gawa ala ekwere nkwa.
content_197	Otu ha kwuru okwu a n'ime akwụkwọ a dere na ngwụcha ọgbakọ ha na Kaduna n'ụbọchị Monde.
content_197	Atiku Abubakar anwaala ugboro ole na ole ị bụ onyeisiala Naijiria
content_197	Cheta n'ọbụ ndị otu a sị ka ndị Igbo bị na mpaghara ugwu hausa kwara lawa.
content_197	Mana ọnụ na-ekwuchitere onyeisiala bụ Garba Shehu azaala otu a.
content_197	Shehu kwuru na onweghị iwu ọbụla na Naịjirịa kwuru na onye karịrị afọ iri asaa anaghị enwe ike ị so n'ọsọ ịzọ ọkwa ọchịchị dịka onyeisiala Naịjirịa.
content_197	Onweghị ihe Atiku Abubakar kwuru ugbua maka okwu a otu nke a na-ekwu.
content_197	Otu a kwukwara na ihe kachasị dị ha mkpa bụ ka gọọmentị leba anya na ntụlịaka maka ị nwere onwe nke a kpọrọ 'referendum' na bekee.
content_197	Olisa Metuh adala n'ụlọikpe
content_197	Ndị uweojii achụsasịala ndị Ipob n'Awka
content_198	Gideon na Afeez
content_198	Gideon bụ nwa onye ndọrọndọrọ ọchíchí
content_198	Ndị uweojii nọ na Legos anwụchiela Gideon Bamidele, 19, nwa mahadum (Caleb University),na enyi ya bụ Afeez Anifowoshe,  20,maka iji egbe ezu ohi.
content_198	Gideon, onye nọ afọ nke atọ dịka onye na-agụ Kọmputa Sayensi na mahadum ahụ na enyi ya ji egbe ụmụaka chọrọ ịnapụ a kpọrọ Olugbenga Otun, onye ọkwọụgbọala Uber ụgbọala ya oge nkata gbudoro ha.
content_198	Ohi Kwara: Ndị uweojii anwụchiela mmadụ 7
content_198	Ndị ohi ejirila aka ha gaa mkpọrọ
content_198	Otu nwoke egbuola nwunye ya n'Enugwu
content_198	Ma oge ha rutere nso ebe a kpọrọ Itowolo Bridge, Gideon wepụtara egbe ụmụaka chọrọ ịnapụ ọkwọụgbọala ƴa.
content_198	Ọ bụ ka ha na nwoke ahụ na-agbarita ka ha nwere ihe mberede mere ka ụgbọala ahụ ṣọgharịa.
content_198	Onye ọkwọụgbọala ahụ tiri mkpu enyemaka nke kpọkọbara ndị mmadụ nke gụnyere ndị uweojii.
content_198	Oge onye ntaakụkọ BBC gbara Gideon ajụjụ ọnụ ihe tinyere ya n' izu ohi, o kwuru na ọ bụ ajọ  enyi nakwa ịnụ anwụrụike.
content_198	Gideon Bamidele na Afeez Anifowoshe chọrọ ịnapụ onye Uber ụgbọala Toyota Corolla ya
content_198	Gideon, onye bụ nwa otu onye ndọrọndọrọvchịchị a maara ama na mpaghara Surulere (nke a chọghị ịkpọ aha ya) kwuru n'anya mmiri sị: "Amaghị m ihe banyere m n'ime mere ka m banye na Shoprite zụrụ egbe ụmụaka ụbọchị ụka ma gwa nwata nwoke imara ka  anyị were ya rụọ ọrụ."
content_198	Onyeisi ndị uweojii na Legos bụ Imohimin Edgal kọwara na ndị uweojii na- eme nyocha n'okwu ahụ. Na ha ga-akpụpụ ha ụlọikpe ma ha mecha nchọpụta ha.
content_198	Akụkọ ga-amasị:
content_198	Ndị ụka katọlik n'Enugwu na-esonye na ngagharị iwe taa
content_198	IPOB bu ọgbaghara bịa n'ọgbakọ Ndigbo n'Awka
content_198	Anyi achọghị Buhari na Atiku - Otu ugwu hausa
content_199	Nwafọ Igbo ama ama n'ime ihe nkiri Nollywood bụ Bobmanuel Odogwu kwuru na ọnọdụ ndị Igbo na Naịjirịa bụ ihe nwute.
content_199	O kwuru nke a mgbe ya na BBC Igbo nwere mkparịtaụka n'Enugwu.
content_199	Odogwu kwuru na ndị Igbo bụ ndị mbụ na Naịjirịa, mana e bidoro na akpagbu ha ma kpagide ha n'akụkụ.
content_199	O kwuru na mgbe a lụchara agha Biafra, na a naara ndị Igbo ihe niile ha nwere.
content_199	Mana n'ime afọ iri anọ, ndị Igbo wee pultekwa dịka osiisi achara ma soro n'ihe niile a na-eme na Naịjirịa.
content_199	Odogwu gara n'ihụ rịọ ndị Igbo ka ha nwee otu obi ma pụta n'okwu ndọrọndọrọ ọchịchị na Naịjirịa, i ji were ezi ọnọdụ ruru ha.
content_200	Ndị ụka Katọlik
content_200	Igwurube mmadụ pụtara na kadụna maka ngagharịiwe ahụ na steeti dị iche iche na Naịjirịa
content_200	Ndị Katọlik na Naijiria niile mere ngagharịiwe iji gosi obi mwute ha maka oke ogbugbu mmadụ na-aga na Naijiria.
content_200	N' ọnwa Epreelụ, ndị e chere na ha bụ ndị Fulani ọchịehi  gburu ndị ụkọchukuw abụọ na ndị ụka Katọlik iri na asaa ndị Fulani ọchịehi gburu na Benue.
content_200	Ọgbakọ ndị Bishọp gwara ndị ha na-achịkọta ka ha mee ngagharịiwe taa dịka a na-eme emume akwamozu ndị ahụ nwụrụ taa bụ Tuusde na Benue.
content_200	N' okwu ya oge o du ndị ụka kaolik na ngagharịiwe, Bishọp ụka Katolik na Port-Harcourt bụ Camilus Etokudoh kwuru oke mkpa ndụ mmadụ dị ma katọọ oke igbu mmadụ.
content_200	O kwuru na ngariiwe ahụ abụghị maka okwu ndọọndọrọ ọchịchị.
content_200	"Ndị ọchịehi ewegharala ọtụtụ ala anyị dịka anyị gara n'ihu na edegara onyeisiala Buhari akwụkwọ maka mkpamkpa ndị ọchịehi na-akpa."
content_200	Ndị Katọlik na Kadụna bucha ozi na-ekwu ka gọọmenti kwụsị oke ogbugbu mmadụ
content_200	N'Enugwu, ndị nne, nna, ụmụaka na ndị chiri echiche n'ụka pụtara n'igwe maka ngagharịiwe.
content_200	Ndị e chiri echi na Katolik sonyere na ngagharịiwe e mere n'Enugwu
content_200	Akụkọ ndị ga-amasi gi:
content_200	Ndị ọgba bọọlụ na Yorupe na-enyeghi goolu ọbụla n'afọ a
content_200	IPOB bu ọgbaghara bịa n'ọgbakọ Ndigbo n'Awka
content_200	Ndị ụka katọlik n'Enugwu na-esonye na ngagharị iwe taa
content_201	Ebuka Obi-Uchendu bụ onye na-eme ihe onyonyo amaama, gwara BBC Igbo ihe mere o jiri wuo ewu n'ụbọchị agbamakwụkwọ Harry na Meghan.
content_201	Ọrụ si n'aka: Jessica Nwankwo
content_202	Ọnwa Mee 27 n'afọ ọbụla bụ ụbọchị pụrụiche ekewapụtara maka ncheta ụmụaka niile nọ na Naịjirịa na ihe gbasara ha.
content_202	Dika a na-eme emume ụbọchị ncheta ha nke afọ 2018, ụmụaka Naịjirịa ekwuola ihe ha chọrọ ka gọọmentị etiti mere ha.
content_202	Gọọmentị etiti nakwa ngalaba na-ahụ maka ụmụaka na mbaụwa niile akpọrọ UNICEF ekwuola na ha ga-eme ihe niile ike ha ruru iji wee kwụsị mwakpo ụmụaka .
content_203	Akụkọ ndị kachasị mkpa mere taa:
content_203	Ụmụaka bụ Olileanya Naịjirịa - Buhari
content_203	Dịka taa bụ ụbọchị ncheta ụmụaka na Naịjirịa, Onyeisiala Muhammadu Buhari akpọkuola ndị ọrụ nchekwa, ezinaụlọ, ndị isi obodo nakwa nke okpukperechi ka ha bilie buo agha megide mwakpo ụmụaka bụ nke na-arị elu.
content_203	Buhari kwuru na ụmụaka bụ ọdịnihu Naịjirịa, na-atụmatụ si n'aka ha na-enye ya owuweanya na Naịjirịa nwere ndịnihu dị mma.
content_203	Biafra Zionists Federation akachapụla iwu ị nọ n'ụlọ Ipob na MASSOB
content_203	Dịka Ipob na MASSOB enyela iwu ka ndị mmadụ nọọrọ n'ụlọ n'abalị iri atọ nke ọnwa Mee, iji cheta ndị Biafra nwụrụ na-agha
content_203	Otu kpọrọ onwe ha Biafra Zionists Federation kachapụrụ iwe a ma gwa ndị mmadụ ka buru ọkọlọtọ Biafra gawa n'Enugwu iji kwupụta mwereonwe Biafra.
content_203	Akụkọ kachasị n'abalị a: Ipob si Igbo apụla na 30 Mee
content_203	IPOB bu ọgbaghara bịa n'ọgbakọ Ndigbo n'Awka
content_203	'Ipob mezuru ebumobi ikposaa ọgbakọ Ohaneze'
content_203	Akụkọ mba ofesi;
content_203	Saụt Korịa agbarala Not Koria akaebe
content_203	Onyeisiala mba Saụt Korịa bụ Moon Jae-in ekwuola na ogbo ya nke Nọt Korịa bụ Kim Jong-in chọrọ ịkpọchapụ ngwaagha nuklịa n'ogige Korịa peninsula.
content_203	Moon Jae-in kwuru na ọ maghị ma mba US ọ ga-ekwenye na mkpebi a, kama ka ha nụrụ ya  site n'ọnụ Kim.
content_203	Trump akagbuola mkparịtaụka ya na Kim
content_203	Udo ọ ga-abia n'etiti North na South Korea?
content_203	N'egwuregwu;
content_203	Akwa dara n'ọgbọ egwuregwu dị na Kiev n'abalị mgbeReal Madrid jiri goolu ato asatara otu merie Liverpool n'agba ikpeazụ asọmpi Uefa Champịọns
content_203	Mmeri a ga-eme ya ugboro atọ n'ụsoro ma bụrụ ugboro iri na atọ n'oge niile Real Madrid na-amabute iko a.
content_203	Ihe a na-ekwu maka Champịọns League nke abalị a
content_203	Gere akụkọ mere n'utụtụ a n'otu nkeji:
content_203	Ihe nkiri nke taa:
content_204	Akụkọ ndị kachasị mkpa mere taa:
content_204	Mo Salah tụnyere aka ya na-mmeri emeriri ha ụnyahụ
content_204	Ị ma na Iko mbaụwa afọ a nwere ike ịcha Mohammed Salah?
content_204	Onye nlekọta otu egwu bọọlụ Liverpool bụ Jurgen Klopp ekwuola na mmerụ ahụ Mohamed Salah nwere abụghị obere ihe, na ọ dịka ọgbajiri ọkpụkpụ olu ma ọ bụ nku aka.
content_204	Ndị uweojii adọọla aka na ntị maka ogbunigwe dị n'ala
content_204	Ebere Amaraizu bụ ọnụ n'ekwuru ndị uweojii n'Enugwu steeti
content_204	Ndị uweojii akpọkuola ndị ọrụugbo na ndị ọrụụzọ ka ha saa anya miri maka ogbunigwe e liri n'ala oge agha.
content_204	Ebere Amaraizu bụ ọnụ n'ekwuru ndị uweojii n'Enugwu steeti kpọrọ oku a na mkparita ụka ya na BBC Igbo nwere taa.
content_204	Kpọghachite ndị uweojii - Ibrahim Idris
content_204	Unu ekwela ka ihe mere anya mee imi
content_204	Massob achọghị uweojii nke steeti
content_204	Onyeisiala Buharị ekwela ụmụaka nkwa taa bụ ụbọchị ha
content_204	Buharí nyere iwu ka ndí nchekwa na ezinaụlọ lebere ụmụaka anya n'ụzọ pụrụ iche
content_204	Dịka taa bụ ụbọchị ncheta ụmụaka n'ụwa nịịle gbaa gburugburu, onyeisiala Buharị akpọkụola ndị nkuzi, ezinaụlọ nakwa ndị ọrụ nchekwa obodo ka ha do do do hụ na ụmụaka nwere ezi nchekwa na Naịjirịa.
content_204	Onyeisiala kpọrọ okụ a n'ozi ya ebe oha na eze turu anya na ọ ga ekwute maka ụmụaka Chibok fọrọ na Leah Sharibu ka na-efu efu.
content_204	Akụkọ mba ofesi;
content_204	Amụma mmiri akwụsịla ndị ụgbọelụ na Britain
content_204	Ihe dịka amụma mmiri ruru 15,000 sere n'igwe na ọdịda anyanwụ Briten ụnyahụ
content_204	Oke egbe igwe gbara na Britain unyaahụ emela ka ụgbọelụ ndị kwadoro ime njem taa kwusị njem ha n'ọdọ ụgbọelụ Stansted.
content_204	Ya bụ egbeigwe tinyekwara okụ n'ebe ụfọdụ nke a sị na ndị na-achụ ọkụ gbanyuru n'isi ụtụtụ taa.
content_204	Gere akụkọ mere n'utụtụ a n'otu nkeji:
content_204	Ihe nkiri nke taa:
content_205	Nwaakwụkwọ
content_205	Ụmụaka bụ ọdịnaihu Naịjirịa mana ndị mmadụ na-ekwu na ha anaghị enweta ezi nkuzi n'ụdị nkuzi dị na Naịjirịa ugbua
content_205	Onyeisiala BUhari ji akwụkwọ ozi o zigara ụmụaka taa wee bido ya bụ mmemme ebe ọtụtụ ndị ọzọ ọnụ na-eru n'okwu gakwara sonyere ụmụaka taa, tụmadị ụmụaka ndị nọ n'ahụhụ dị icheiche. Ụfọdụ gara ebe ndị agha Boko Haram chụsasịrị bi ebe ụfọdụ gara ebe ndị ọzọ dị icheiche.
content_205	Amalu Ngozi gosiri etu ya bụ mmemme si gaa n'ọgbọ egwuregwu dị n'Enugwu taa.
content_205	Ihe 8 onyeisala Buhari kwuru maka ụmụaka taa
content_205	Buhari: Buo agha megide mwakpo ụmụaka
content_205	Nke a bụ foto ụlọọrụ onyeisiala zipuru igosi etu o si echeta ụmụaka, ha zipuru n'igwe twitter;
content_205	N'akụkụ nke ya, onyeisi ndị ụlọomeiwu sineti bụ Bukola Saraki kwuru na ya gara ebe ogige ebe ndị oyiegwu chụsasịrị bi na Benue steeti,
content_205	O kwuru na ụmụaka enweghi ihe ha mere ha jiri nọrọ ebe ahụ mana ha bụ ọdịnaihu ala Naịjirịa.
content_205	N'aka nke ọzọ onye bụbu osote onyeisiala bụ Atiku Abubakar nọrọ n'akara twitter ya kwuo ka e cheta ụmụaka ma nọnyere ha, mee ka ha chịa ọchị.
content_205	Onye meriri ihe nkiri BBN nke afọ 2018 bụ Miracle Ikechukwu ekpeghikwa azụ ebe o dekwara ozi nke ya ma ga nọnyere ụfọdụ ụmụaka ma kwuo na olileanya anyị ga-abalị na mmezu ma e soo ha nke ọma.
content_205	Oluyemi Fasipe dere ozi nke ya ma kwuo na ya na-echetara ụmụ Naịjirịa niile na ndị mba ofesi maka Leah Sharibu bụ onye ndị Boko Haram kpọrọ ma na ha akpọghachitebeghi ya. O kwuru na ụmụaka ndị ọzọ na nne na nna ha nọ mana nwantakịrị nwaanyị a na ndị mụrụ ya anọghị, ka a ghara ichefu ya.
content_205	Deekachy dere akụkọ na-agbawa obi gbasara nwantakịrị nwaanyị dị afọ 9 dị ime nke o kwuru na ya hụrụ ebe ọ chọrọ ịmụ nwa. Ọ kọwara na ọ lụrụ di n'afọ asatọ wee na-ekele ụmụaka niile ndị dị etu ahụ.
content_205	Osinachi ji ọchị na-eme nke ya ebe ọ na-ekele onye ọbụla rugoro afọ 20 mana na-anata ndị mụrụ ya ego dịka nwantakịrị.
content_205	Lee ihe ụmụaka chọrọ ka e mere ha taa bụ ụbọchị ha.
content_205	Akụkọ ndị ga-amasị gị:
content_205	Akụkọ kachasi : Ipob nabatara Buhari 2019
content_205	'Ndigbo ga-ajụ Buhari ọzọ'
content_205	Ndị Benue apụtaghị nabata Buhari
content_206	Gassama na Macron
content_206	Gassama na Macron zụkọrọ taa
content_206	Otu onye Mali gbagara ọsọ ndụ na France abụrụla onye a na-akpọ dike maka etu o siri gba mbọ zọpụta nwata dị afọ anọ chọbụrụ ị dapụ n'elu ụlọelu.
content_206	N'otu aka ahụ kwa, onyeisiala France bụ Emmanuel Macron emela nwoke ahụ a kpọrọ Mamoudu Gassama onye France, ma nye ya akwụkwọ ikike.
content_206	Mamoudou Gassama nwetara ekele nke ukwuu etu o siri ria ilu uloelu ahụ ga zopụta nwata ahu chọrọ ị dapụ.
content_206	France: Otu onye uweojii anwụọla
content_206	Mmadụ 16 emerụọla ahụ na France
content_206	Onyonmyo siri France gosiri ebe ọ na arị ụlọ elu ahụ nakwa ndị mmadụ na-eti mkpu ha ji agba ya ume.
content_206	Ka onyeisiala Emmanuel Macron zutere ya n'obi ukwu ndị France akpọrọ Elysee Palace, okwuru na Gassam ga abụrụzi onye France.
content_206	Ọ gakwara n'ihu nye Gassama ezigbo ekele, ma nye ya ọlaedo ma kwukwa na a ga enye ya ọrụ n'ụlọ ịgbanyụ ọkụ.
content_206	Oku mberede a Gassama zara mere n'isi obodo France bụ Paris, n'ehihe ụbọchị 27 ọnwa a bụ Mee.
content_206	Gassam zikọrọ akwụkị̀ọ ikike enyere ya
content_206	Maazi Gassama kwuru na ọ na-agafe were hụ ndị mmadụ gbakọrọ n'ihu ụlọ ahụ.
content_206	"Ka m kutere nwa ahụ n'aka m, ajụrụ m ya ihe mere o jiri me ihe a omere, mana ọ zaghị m," Gassama kwuru.
content_206	Ndị ọlụ mgbanyụ ọkụ Paris kwuru na mgbe ha rụrụ ebeahụ, ha hụrụ na a zọpụtara onye nọ na nsogbu.
content_206	Akụkọ Maazị Gassama dị ka ihe onye Mali ọzọ a kpọrọ Lassana Bathily mere n'afọ 2015 mgbe ndị oyi egwu wakporo ebe a na-ere nrị.
content_206	Maazi Bathily nyere mmadụ isii aka di ka ọ kpọrọ ha gaa ebe ha zoro ma rịpụ ga kpọ ndị uweojii.
content_206	Akụkọ ndị ga-amasị gị:
content_206	Enugwu ga-abụ obodo kacha ọcha - Ugwuanyi
content_206	Lai Mohammed: Buhari emeela ọfụma
content_206	Ihe 8 onyeisala Buhari kwuru maka ụmụaka taa
content_207	Akụkọ ndị kachasị mkpa mere taa:
content_207	Serena Williams awakela ka anyanwụ ọzọ
content_207	Serena gbara dị afọ 36 nọzi na agba nke atọ na French opun
content_207	Agbara nwaanyị na egwuruegwu tennis bụ Serena Williams sị ụwa chere aka ghọrọ ya na ọdịnihụ.
content_207	Serena bụ onye meriri Ashleigh Barty nke mba Australia sị na ya ga-emecha sịe ike karịa ka ya dị bụ tupu ya amụọ nwa bụ nke sechituru ya nwaazụ na-egwu.
content_207	Rochas anọghị n'ọgbakọ APC
content_207	Owelle Rochas bụ Gọvanọ Imo Steeti
content_207	Achọrọ Owelle Rochas achọ na ọgbakọ ndị APC n'Abụja ụnyahụ ebe ọtụtụ ndị isi ọzọ ndị pati ahụ zuru na ya bụ ọgbakọ
content_207	Owelle sị na ya bụ ọgbakọ ezughi oke ma ya bụ onyeisi pati ahụ na ọwụwa anyanwụ a nọghị ya. Cheta na Rochas na ndị pati ya malitere ịnwe ọgbaghara nsonso a.
content_207	Boko Haram agbuola ndịagha ise na Boronu
content_207	Ndị agha ka na-ebuso Boko Haram agha n'ala Naịjiria
content_207	Na Boronu steeti unyahụ, ndị Boko Haram wakporo ma ta isi ndị agha Naịjirịa ise.
content_207	Texas Chukwu bụ ọnụ na-ekwuru ndị agha Naịjirịa kwuputara nke a mgbe ọ sị na ndị omekaome a basara ndị agha operation Lafia dole ọgụ mgbe ihe a mere.
content_207	Okorocha esoghi na nzụko ndị isi APC mere
content_207	Ndịagha Naịjirịa anwụchiela gwogworo ato bụ mgbọ
content_207	Ebumnobi ndị mmadụ gbasara ncheta Biafra
content_207	Nkatọ esochiela mbuli ụtụisi ngwa ahịa igwe Trump
content_207	Onyeisiala Donld Trump
content_207	Nkatọ esochiele ụtụisi nke onyeisiala Trump nke Amerịka tinyere na-azụm ahịa igwe ndị mba ọzọ.
content_207	Trump weliri ụtụisi ngwa ahịa na-aka mba EU, Canada na Mexico bụ ndị fooro ntutu ta na ha ga abọrọ mbọ.
content_207	Gee nkeji ụtụtụ tata:
content_207	Ihe nkiri nke taa:
content_208	Owele Rochas Okorocha
content_208	Ka ndị so n'otu pati All Progressives Congress (APC) nke ọwụwa anyanwụ na-agbakọ n'Abuja na atụmatụ ha kpọrọ "South East Zonal Executive Committe" na asụsụ Bekee, bụ nke ha si bụ iji hazie etu ha ga-eji mee ọgbakọ ukwuu nke pati ha, onye na-achị Imo steeti bụ Rochas Okorocha kwuru na aka ya adịghi na ya.
content_208	Okorocha, dika ọ bụ sosọ ya bụ gọvanọ ndi APC nwere n'ala Igbo bụ onye a na-ahụ ka onyeisi APC n'ọwụwa anyanwụ Naịjirịa, sị na ya bụ ọgbakọ ezughi oke ma ya anọghị ya.
content_208	BBC Igbo Live: Ahịa tọgbọrọ chakoo iji cheta Biafra
content_208	Imo Steeti agaghị amaputa ala ọbụla maka ndị na achị ehị
content_208	Onye gbapere nzukọ a bụ osote onyeisi APC n'ala Igbo bụ Emma Eneuwku, bu onye kwuru na oge Igbo bụ ndị kewara ekewa agala.
content_208	Ndị gara nzukọ a gunyere Ken Nnamani, Jim Nwobodo, Orji Kalu, Sullivan Chime, Martins Elechi, Ben Uwajimogu na ndị ọzọ.
content_208	Ọnụ na-ekwụchịtere Ọkorocha bụ Sam Onwuemeodo kwuru: Ọbụrụ n'Okorocha nọ na nzụkọ ahu, mara na ọ bụ nke ziri ezi. Mana agaghi enwe nzụkọ ndị nwe APC na ọwụwa anyanwụ Naịjirịa ma ya bụru na ya bụ onyeisi Pati n'ebe ahu anọghị ya. Nke a pụtara na ọ bụ oge ka ha na-egbụ."
content_208	Cheta na Okorocha na ufọdụ ndị APC na steeti ya na-enwe nsogbu maka ọ chọrọ ka ọgọ ya nwoke banye dị ka aka na-achi Imo steeti ma ya rituo.
content_208	Ihe nkiri a na-egosi ihe onye okpa ọchị Uche Ogbuagu kwuru maka njem ya n'ọchịchị Rochas.
content_208	Rochas ọ gara Daura ime gịnị ụnyaahụ?
content_208	Ọkụ ụlọọrụ APC: Ọ bụ PDP mere ihe a - Onwuemeodo
content_209	Akụkọ na-apụta na London na-egosi na ndị mmadụ kwụru n'ahịrị na London na-eche ka agape ụlọ ahịa ndị Nike makana ọ bụ tata ka ebidoro ire uwe ndị Super Eagles.
content_209	Cheta na uwe a bụ nke ndi mmadụ kwuru na ha kacha hụ n'anya mgbe ewepụtara foto uwe ndi otu egwuregwu dị icheiche ji a ga iko mba ụwa na Rọshịa.
content_209	Ndị mmadu na Twitter na-ekwu na ndị mmadụ na-eche ka ụlọ ahịa ndị Nike gbapere tata akwụrula n'ahịrị tupu chi efo. Nke mere ndị ụlọ ọrụ BBC na London jiri nọrụ n'ala ịgba ndi mmadụ ajụjụ ọnụ banyere okwu a.
content_209	Na Twitter, @A01379 setere ihe ọhụrụ.
content_209	@conroy_bumpus setere foto na-egosi ndị a kwụ n'ahiri.
content_209	Onye ọrụ BBC Peter Okwoche na onwe ya setere ihe onyonyo gosiri ndị na-ahiri.
content_209	@ogundamisi kwuru na ọ bụ sọsọ okwu uwe a ka a na-ekwu na ụlọ ọrụ ya.
content_209	Ihe a niile mere ojighi tụọ n'anya mgbe ndị @DoubleEph edere na Twitter na ya bu uwe agwụla.
content_209	Ndi niile na-eme ugbua abughị ihe mere na mberede.
content_209	BBC Igbo jụbụrụ ajujụ maka uwe ndi Super Eagles a na-ahu na Naịjirịa ebe ndị mere ya ebidobeghi ire ya.
content_209	Lee otu n'ime uwe nke adiboroja ndị mmadụ na intanet.
content_209	Ụfọdụ ndị ahịa iwu ebidola ire uwe Naịjirịa na-echeghị ka ụlọọrụ Nike webata ya n'ahịa
content_210	Onye ntaakụkọ BBC na Lọndọn bụ Peter Okwoche gbara ụmụ afọ Naịjirịa bị na Lọndọn ajụjụ maka ebumnobi ha n'ebe Super Eagles nọ.
content_210	Ha kwuru na super Eagles ga-eme nkeọma n'asọmpi Iko Mba Ụwa nke Rọshịa 2018, na ha ga-eru agba anọ ma ọ bụ ọkara ikpeazụ.
content_210	Ha gara n'ihu kwuo na onweghị otu bọọlụ ọbụla ndị Super Eagles na-atụ egwu.
content_210	Onye ọzọ kwuru na ọ bụ mba Beljọm ka ọ na-atụ egwu n'asọmpi ahụ.
content_211	Serena Williams
content_211	Williams kwụsịrị ịsọmpi n'ọnwa isii gara aga ịga mụọ nwa
content_211	Ụlọ ntaakụkọ AP na-ekwu ugbua na agbara ewguregwu Tennis bụ Serena Williams apụọla na French Open.
content_211	Ha kwuru Williams pụrụ na-egwurewgu ka ọ pụtara na o nwere asọmpị ya na Maria Sharapova ka ga-agba.
content_211	Akụkọ kachasị n'ụtụtụ a: Serena awakela ọzọ
content_211	Serena na Venus Williams ga-asọmpi
content_211	Lee ebe ndị AP gbasara akụkọ a n'elu akara soshal midia Twitter ha:
content_211	Serena dị afọ ịrị atọ n'isii gwara ndị ntaakụkọ n'obodo Roland-Garros nke mba France taa n'ọbụ n'ihi ahụ ọ merụrụ n'obi ka o ji pụọ n'asọmpị ahụ.
content_211	Serena na Maria Sharapova na-akwado ịgba asọmpị agba nke anọ taa bụ Mọnde.
content_211	Lee ihe BBC Sport dere na Serena kwuru:
content_211	Nke na-egosi na ọ bụ maka ezinaulo ha ka o jiri rapụ asọmpị a.
content_211	Akụkọ ga-amasị gị
content_211	E zuola Nwankwo Kanu ohi na Rọshịa
content_211	Ụmụafọ Igbo ga-agba asọmpi Iko Mba Ụwa
content_211	Ihe mere m ji tee mmanụ n'isi ndị mmadụ - Okorocha
content_212	Akụkọ ndị kachasị mkpa mere taa:
content_212	Akụkọ ndị dị mkpa n'abalị a:
content_212	Abụbọ ọrụ n'ụlọọrụ mịnịsịtrị sayensi na nka na ụzụ
content_212	Some NLC members marched in Abuja in support of the strike
content_212	Ndị ọrụ nọ na mịnịsịtrị sayensị na nka na ụzụ na ndị nkuzi na-arụ n'ụlọakwụkwọ na-eme nyocha awụsala ngwọ ọrụ ha n'abụbọ ọrụ.
content_212	Ha kwụsịrị ọrụ na mịnịstrị ahụ na-ekwu ka e wepụ ode akwụkwọ ụlọakwụkwọ ndị ahụ bụ Shamaki.
content_212	Naịjirịa
content_212	Ego ụtụ ibubata mmanya ọkụ na anwụrụ etinyekwuola
content_212	Naanị ndị rugoro afọ iri na asatọ kwesiri ịse anwụrụ na Naịjirịa
content_212	Ndị niile na-ebubata mmanya ọkụ na anwụrụ bido taa ga-amalite ịkwụ ụgwọ ụtụ e ji ebubata ngwọahịa nye gọọmenti etiti.
content_212	Gọọmenti etiti ga-amalite taa ịna ụgwọ ụtụ na ngwọahịa mmanya ọkụ na anwụrụ.
content_212	Mmanya ọkụ, anwụrụ ga-ebido inwe ụtụ mbubata ọhụrụ taa
content_212	Akụkọ mba ofesi
content_212	Ọgbatauhie dakwasịrị mba Guatemala
content_212	Fuego volcano has been spewing ash and smoke
content_212	Ajọ ihe mberede volukeno mere na Guatemala taa egbuola mmadị iri abụọ na ise.
content_212	Volukeno ahụ mere taa kachasị njọ na nke merela ebe ahụ kamgbe afọ otu narị.
content_212	N'egwuregwu,
content_212	E zuru Kanu Nwankwo ohi na Rọshịa taa ruru puku dọla iri na otu.
content_212	E zuola Nwankwo Kanu ohi na Rọshịa
content_212	Serena Williams esepụla aka n'asọmpi French Open tupu ọ ga-ezute Maria Sharapova
content_212	Ndị mmadụ mmadụ na-ajụ ka ọ bụ ụjọ mere Serena jiri sepụ aka mana akụkọ kwuru na Serena nwere mmerụ ahụ.
content_212	Gere akụkọ mere na mgbede a n'otu nkeji:
content_212	Ihe nkiri nke taa:
content_213	Akụkọ kachasị mere taa;
content_213	Buhari agaghị atụpụrụ ndị omeiwu ọnụ - Garba Shehu
content_213	Onye enyemaka pụrụiche nke onyeisiala na mgbasa ozi bụ Garba Shehu ekwuola na onyeisiala aghaghị atụpụrụ ndị ụlọ omeiwu ọnụ na egwu ha na-eyi ịchutu ya n'ọrụ ma ọ bụrụ na ọ zaghị oku ha.
content_213	O kwuru nke a mgbe ha mechara mkparịta ụka ndị isi ọchịchị ụnyaahụ.
content_213	Ụlọomeiwu abụọ akpọọla Buhari oku
content_213	Ihe ruru mmadụ iri na ise anwụọla na Benue Steeti
content_213	Ihe ruru mmadụ iri na ise anwụọla na Benue Steeti site na mwakpo ndị a na-eche na ha bụ ndị ehi  mere na mpaghara dị iche iche n'ime abalị abụọ.
content_213	Kọmishịọna mgbasa ozi nke Steeti ahụ bụ Lawrence Onoja kwuru na na obodo ndị a gunyere Tsa Ishav, Yelwata na logo.
content_213	Ọchị ehi na Benue: 'Aga m emezu iyi ọrụ m' - Buhari
content_213	Kwụsịnu ichi ehi na-agagharị
content_213	Onye bụbu ọkaikpe ukwu Naịjirịa bụ Alfa Belgore ekwuola na iwu akwadoghị nkwanye ugwu nturugo Buhari nyere MKO Abiola.
content_213	Cheta na Buhari kwanyere Abiola ugwu ma mee abalị iri na abụọ n'ọnwa juun ụbọchị ncheta ọchịchị onye kwuo oche ya.
content_213	Juun 12 bụ ụbọchị ncheta ọchịchị onyekwuucheya ọhụrụ
content_213	N'egwuruegwu,
content_213	Nyocha onye ntaakụkọ mba Ghana mere gbasara iri aka azụ ndị na-egbu bọọlụ gosiri otu onye na-egbu bọọlụ mba Kenya bụ Aden Range Marwa dịka ọ na-anata ego dị narị dọla isii n'aka otu bọọlụ dị na Ghana.
content_213	FIFA ekwuola na nwa amadi a agaghị e so gbuo asọmpi iko mba ụwa na-abịa abịa.
content_213	Gere akụkọ mere na mgbede a n'otu nkeji:Ihe nkiri nke taa:
content_213	Lee ihe nkiri taa
content_214	Yemi Osinbajo na Abuja
content_214	Osinbajo jiri ụgbọala laa ka ọ kagburu njem ya.
content_214	Osote onyeisiala Naịjirịa bụ Yemi Osinbajo gbanahụrụ ọdachị ụnyaahu ka ụgbọelu bu ya ga-ụlọakwụkọ akpọrọ Nigerian Customs Command and Staff College nke dị na Gwagwalada nwere nsogbu n'elu.
content_214	Ụgbọelu a, bụ nke a na-akpọ "helicopter" ebuchịghị ya azụ n'Abuja.
content_214	Ụgbọelu akụriela n´ụzọ Moscow
content_214	Ndị njem ụgbọelu atọla taa
content_214	Ụgbọelu bu mmadụ 60 akpọkasịala
content_214	Osinbajo gara ụlọakwụkwọ Customs ahụ bụ ebe a na-azụ ndị ọrụ ngalaba na hụ maka ụtụisi na ngwa ahịa na-abata Naịjirịa.
content_214	Osinbajo na ndị pụtara na-agụmakwụkwọ sere foto tupu ọ gawa ebe ụgbọelu ya dị, mana ka ụgbọelu ahu fepụrụ, achọpụtara na-ụme adịghịzị ya ị naru.
content_214	Osote onyeisiala mechara jiri ụgbọala lawa, ka ahapuru ụgbọelu ahu ebe ahụ.
content_214	Onye mgbasa ozi Osinbajo bụ Laolu Akande kwuru na ọ bu ihe mebiri na ya bụ ụgbọelu  mere osote onyeisiala jiri hapụ iji ụgbọelu ya la.
content_214	Akụkọ ndị ga-amasị gị:
content_214	Mee Humphrey Nwosu ka ibe ya - Chewas Okorie
content_214	Gịnị mere ụmụnwaanyị ji eghe ntutu?
content_214	GTB asaala akụkọ gbasara ikpe Innoson
content_215	Owele Rochas Okorocha
content_215	Okorocha na-ebo onye isi oche APC ebubo maka ntuliaka emere n'Imo
content_215	Otu ndọrọndọrọ na-achị bụ All Progressives Congress (APC) adọla aka na-achị Imo steeti bụ Owelle Rochas Okorocha aka na ntị maka ebubo ha si na ọ na-ebo ndị isi otu pati ahụ.
content_215	Okorocha kwuburu na onye isi oche APC bụ John Odigie-Oyegun akwanyeghị iwu ọlụikpe nyere banyere ntuliaka a ga-eji họpụta ndị ga-achị pati ha na onye ga-azọrọ ha ọchịchị n'Imo.
content_215	N'akwụkwọ Bolaji Abdullahi bụ ode akwụkwọ mgbasa ozi nke APC dere, APC kọwara ebubo Okorocha boro ha ka ihe enweghị ụkwụ ọbụla, ma kwuo na ha enweteghị akwụkwọ si ụlọ iwu maka ị kwụsi ntuliaka ahụ.
content_215	Okorocha esoghi na nzụko ndị isi APC mere
content_215	Okorocha ọ pụrụ imeli ọgọ ya Gọvanọ Imo steeti?
content_215	Ọkụ ụlọọrụ APC: Ọ bụ PDP mere ihe a - Onwuemeodo
content_215	Abdullahi kwuru "N'ịza ebubo aka na-achị Imo boro Oyegun na "ọkwanyeghị ụlọikpe ugwu" eziokwu adịghị na ya.
content_215	"Maka nke a, anyi na-agwa gọvanọ Imo ka ọkwụsị ebo ụdịrị ebubo a maka na ha abụghị eziokwu. Na-ime ntuliaka a na gbụrụgbụrụ Naịjirịa, na ị nyocha ha n'otu n'otu nakwa idu ndị ga-achi pati na steeti dị icheiche n'ịṅụ iyi, ndị na-ahụ maka ya bụ "National Working Committee" (NWC) soro usoro na iwu pati," Akwụkwọ mgbasa ozi a kwuru.
content_215	APC gara n'ihu nye Okorocha ndụmọdụ ka osoro usoro iwu ha kpesa nsogbu ọ bụla maọbụ ụzọ ọbụla esi megide ya.
content_215	Cheta na Okorocha na ụfọdụ ndị APC n'Imo steeti nwere nsogbu maka etu esiri mee ntulika iji họpụta ndị ga-achị pati ahụ n'Imo nakwa nkwado ọ na-enye ọgọ ya nwoke ị bụrụ aka ga-achị Imo ma ọ rituo.
content_215	Lee ihe ndị kpọrọ onweha "Restoration Group" kwuru maka ntuliaka a na Okorocha mgbe ha mechara nzụkọ n'Abuja n'ọnwa gara aga.
content_216	Igwe ọkụ latrik
content_216	Ngalaba ọkụ latrik so na ndị a ga-etinye n'ahịa
content_216	Naịjirịa na-ele anya na ọ ga-erete ijeri naira 400 na akụnụba ọha nke ga-enye aka tinye ego na bojeti nke 2019, onyeisi ngalaba na-ahụ maka akụnụba ọha kwuru.
content_216	Alex Okoh, onyeisi ngalaba ahụ akpọrọ "Bureau of Public Enterprises" n'asụsụ bekee, kwuru na gọọmentị ahazịela usoro atụmatụ ha ga-eji ree akụnụba gọọmenti, bụ nke ha jiri bụte ego n'aka ulọakụ mba ụwa.
content_216	Ego a ha bụtere ga-abanye ibulite nkekọrịta ọkụ latrịk, bụ nke ha sị adịghị eme ọfụma.
content_216	Ụlọomeiwu ejirila N500bn bulite bọjeti
content_216	Enugwu steeti ekewapụtala ijeri naira 103 maka 2018
content_216	Bọjetị 2018 ọ ga-enyere ndị ntoroọbịa aka?
content_216	Na mkparịtaụka Okoh na ụlọ ntaakụkọ Reuters nwere na izuụka gara aga, ọ gwara ha na gọọmentị Naịjirịa nwere atụmatụ ire maọbụ inye ụlọ ọrụ ndị nkịtị ihe dị ka ọgbọ egwuregwu na ụlọ ọkụ latrịk.
content_216	Ndị Reuters nwere na gọọmentị gwakara ha na achọrọ iresi ọha ụfọdụ oke gọọmentị nwere na ụlọọrụ Nigerian Reinsurance Company n'ọnwa Novemba nke afọ a.
content_216	N'afọ 2013, Naịjirịa bidoro ire akụnụba ọkụ latrịk ya n'uche na ọ ga-enye aka ime ka me ka ọkụ na-adị karịa ka ọ na-adị na mbụ ma webata ego si mba ofesi, mana onweghị otu n'ime ihe mere.
content_216	Okoh kwuru na ngalaba ọkụ latrịk so n'ime ngalaba 37 ọha erere eritebeghị uru ekwesiri na ha, mana o kwughi akụnụba ole gọọmentị rere.
content_216	Ọ gakwara n'ihu kwuo na Naịjirịa alabatala ego ruru ijere dọla 7.8 site n'ake ndị mba ofesi ji ego achụ ego.
content_216	Buhari ebinyebeghị aka n'akwụkwọ eji eke ego nke 2018, bụ nke ga-eme ya iwu.
content_216	Bọjetị Naịjirịa riri elu karịcha kemgbe Buhari batala ọchịchị.
content_216	Akụkọ ndị ga-amasị gị:
content_216	Mee Humphrey Nwosu ka ibe ya - Chewas Okorie
content_216	Gịnị mere ụmụnwaanyị ji eghe ntutu?
content_216	GTB asaala akụkọ gbasara ikpe Innoson
content_217	Super Falcons
content_217	Super Falcons eburuola iko mba Afrika ugboro iri
content_217	Egwuregwu bọọlụ bụ egwuregwu nwere ọtụtụ mmadụ ọ na-amasị na Nịjirịa na kwa n'ụwa niile.
content_217	Ugbua, asọmpị iko mba ụwa bụ nke na-akpọtụ akpọtụ nke ọma makana ọ ga-ebido n'ụbọchị atọ na-abịa, mana ajụjụ anyị na-ajụ n'akụkọ a bụ: gịnị mere egwuregwu bọọlụ gbasara ụmụnwanyị anaghị enwe mmasị dịka o kwesiri ị nwe?
content_217	Ị ma ụmụnwaanyị ji ndị Super Eagles n'ọrụ?
content_217	Jiri ihe egwuregwu BBC News kaa onye ga-emeri n'iko mba ụwa 2018
content_217	Ka anyị leebe anya n'otu Super Falcons.
content_217	Taa, Super Falcons meriri Queen Scorpions nke Gambia ọkpụ isii na asataghị ihe n'agba nke abụọ n'itozu n'isonye n'asọmpi iko mba Afrịka nke ụmụnwaanyị.
content_217	Super Falcons anaghị irete uru ka ndị Super Eagles
content_217	Cheta kwa na Falcons ebuliela iko a ugboro iri kamgbe e ji malite emume a.
content_217	Mana ruo ugbua, ọtụtụ mmadụ anaghị e kiri egwuregwu bọọlụ ụmụnwaanyị dịka a esịrị tụ anya.
content_217	BBC Igbo jụrụ ndị bọọlụ na-amasị ajụjụ ọnụ gbasara okwu a.
content_217	Gịnị mere ọtụtụ mmadụ anaghị ekiri bọọlụ ụmụnwaanyị?
content_217	Chisom Mbonu-Ezeoke bụ nwaanyị egwuregwu bọọlụ na-amasị nke ọma. O kwuru na ọ bụ makana gọọmentị anaghị etinye ego n'egwuregwu a.
content_217	Super Falcons bụ ndi nọ n'isi egwuregwu bọọlụ ụmụnwaanyị n'Afrịrịka
content_217	O kwukwara na ndị ntaakụkọ anaghị agbasa ozi gbasara egwuregwu bọọlụ nke ụmụnwaanyi ka ha kwesiri ịme.
content_217	Mana Kenneth Umerue kwuru na ọtụtụ ụmụnwoke anaghị ekiri egwuregwu bọọlụ ụmụnwaanyị makana n'ụche a egwuregwu a bụ nke nwoke.
content_217	Umerue kwuru na "Ndị bekee kpọrọ ihe a 'Gender Issues'".
content_217	Mana Mbonu-Ezeoke ekwetaghị n'okwu nke a. O kwuru na "ị lee anya oge ọbụla ndị Super Falcons na-agba agba nke ịkpeazụ, ọgbọ egwuregwu na-eju gbọm!. Nke a gosiri na egwuregwu a na-amasị ọtụtụ ndị mmadụ"
content_217	Stephen Mbonu kwetala na ihe a Mbonu-Ezeoke kwuru, mana ọ dọrọ aka na ntị sị: "oge eruola ịchọpụta ọtụtụ ụmụnwanyị nwere ike ị gba bọọlụ ọfụma ọfụma. Ihe a ga-eme ka mmasị egwuregwu a na-eto oge ọbụla."
content_217	Akụkọ ga-amasi gị:
content_217	Amabeghị ezinaụlo mmadụ 7 nwụrụ n'ụzọ Onicha -Uweojii
content_217	Ọgbakọ G7: "Onye zụrụ nwaanyị zụrụ obodo"
content_217	'Ndị mmadụ kọrọ m ọnụ nwa' - Nne ejima atọ
content_218	Nne nwa afọ abụọ furu kemgbe Mee 1 na-ayọ ọha enyemaka ịchọta nwa ya.
content_218	Kamgbe ahụ ezinaụlọ nọ na nnukwu nwute gbasara ọfufu nwa ha.
content_218	Ndị ụweojii BBC Igbo gbara ajụjụ ọnụ na-ekwu na ha anwụchiela mmadụ abụọ bụ enyi nwaagbọghọ nwa ha furu n'aka ya.
content_219	Nwa agbọghọ na-agbara Super Falcons bọọlụ bụ Ugochi Desire Oparanozie ekwupụtala nkwado ya n'ebe ndị Super Eagles nọ.
content_219	Na ngwụcha asọmpi ha na ndị Gambia ụnyaahụ ebe ha ji ọkpụ goolu isii a na-asataghị otu merie, Oparanozie gwara BBC Igbo na obi dị ya ụtọ inye goolu anọ n'ime egwuregwu ahụ.
content_219	Ọ gara n'ihu kwuo na ọ maara na ndị Super Eagles ga-eme nkeọma n'asọmpi Iko Mbaụwa.
content_219	Oparanozie kpeere ndị Super Eagles ekpere ọganihu.
content_219	Naịjirịa ji nchịkọta ọkpụ asaa asataghị otu merie ndị Gambia iji tozuo oke n'asọmpi Iko mba Afrịka a ga-agba na Ghana n'afọ a.
content_220	Akụkọ kachasị mere taa;
content_220	E mewaala ndị Ijipt obi
content_220	Mohamed Salah gbajiri aka ka otu egwuregwu Liverpool na Real Madrid zutere n'asọmpi ngwụcha Champions League tupu Iko Mbaụwa ebido
content_220	Ndị Ijipti ebeela akwa arịrị ka ndị mba Yuregụaị meriri ha n'asọmpi abụọ nke Iko Mbaụwa a gbara taa.
content_220	Onye egwu bụ Jose Gimenez nyere goolu na nkeji iri itoolu, mewara ndị Ijpti obi ma mee ka ọtụtụ buru aka n'isi.
content_220	World Cup 2018: Salah Ebee ka Gimenez gbakara neetị ha
content_220	World Cup 2018: Lee mmemme niile mere na mmepe Iko mba ụwa taa
content_220	Ọkaiwu Evans eserela aka
content_220	Chukwudumeme Onwuamadike ama dịka Evans bụ onye a na-enyocha maka ntọ ndị ji ego na Naịjirịa
content_220	Akụkọ anyị na-anụ ugbua bụ na Olukoya Ogungbeje bụ onye ọkaiwú Chukwudumeme Onwuamadike nke a ama dịka 'Evans' bụ onye a na-enyocha maka ịtọ mmadụ, esila n'ihe gbasara okwu ya sepụ aka.
content_220	N'ime akwụkwọ Ogungbeje depụtara, o kwuru na ọ bụ maka ebumnuche ihe gbasara ya ka o ji mee nke a.
content_220	Onye ọkaiwu Evans esepụla aka n'ikpe ya
content_220	E bugoola ndị uweojii 45 maka nwụchi Evans
content_220	Trump na China a na-ese okwu?
content_220	Onyeisiala mba Amerịka bụ Donald Trump ekwuola na ọ ga-atụkwasị ego ụtụ ruru pasentị iri abụọ na ise n'elu ngwaahịa ndị si China.
content_220	O kwuru nke a ka ọ na-ebo ndị Beijing ebubo maka izu ihe mmepụta ọnatarachi nke bekee 'intellectual copyright theft'.
content_220	Akụkọ kachasị n'ụtụtụ a: Trump na Kim ezutela
content_220	Trump na Kim a ga-ekwe n'aka nke udo?
content_220	Ndị Naịjịrịa chọrọ ịnwụ ọkụkọ gaa Rọshịa
content_220	Mba Rọshịa machiri ndị nkwado otu Super Eagles chọrọ iji ọkụkọ gaa n'ama egwuregwu maka asọmpi Naijiria nwere na ngwụcha izu a.
content_220	Cheta n'asọmpi iko mbaụwa nke afọ 2010 nke mere na Saụt Afrika, a machiri ndị nkwado Super Eagles iji  ọkụkọ e tere uhie njirimara Naijiria n'ahụ banye amaegwuregwu Ellis Park dị na Johanesbọg maka asọmpi ha na Agentina.
content_220	World Cup: Ezi 'na-ahụ ụzọ' ekwuola na Super Eagles ga-eru ọkara-ikpeazụ
content_220	Họrọ ndị ọgba bọọlụ Afrịka kacha masị gị
content_220	Gere akụkọ mere na mgbede a n'otu nkeji:
content_220	Lee ihe nkiri taa
content_221	Ndị nna bụ ide ji ụlọ. O nwere ihe puru iche iji echeta nna gị ma ọ dị ndụ ma ọ nwụrụ anwụ?
content_221	Kirie ihe onyonyo a ka i hụ ihe ndị mmadụ sara ma gwa anyị nke gị.
content_221	Akụkọ ndị ga-amasị gị:
content_222	Ehi
content_222	Nsogbu dị n'etiti ndị ọchịehi na ndị ọrụgbo na-emetụta ikọpụta ihe oriri
content_222	Nsogbu dị n'etiti ndị ọrụugbo na ndị ọchịehi ataala isi narị puku mmadụ na steeti dị icheiche Naịjirịa.
content_222	Ọtụtụ narị mmadụ anwụọla kamgbe ọnwa Jenuwarị afọ a bụ 2018 na ya bụ ọgbaghara na-eme na steeti Benue, Platu, Kadụna na ebe ndị ọzọ dị na ọwụwa anyanwụ Naịjirịa nakwa na mpaghara ọdịda anyanwụ.
content_222	Atụmatụ ọhụrụ gọọmenti etiti wepụtara bụ nke ha kpọrọ 'National Livestock Transformational Plan' na Bekee bụ onye ndụmọdụ otu na-eleba anya na akụ na ụba obodo bụ 'National Economic Council' bụ Andrew Kwasiri wepụtara ya ụnyaahụ n'Abuja.
content_222	Ndị ọchịehi awakpola Akure South
content_222	Gụọnụ ndị ọchịehi ndị oyiegwu -Ụlọomeiwu
content_222	'Kwụsị ime ndị ọchịehi ka ụmụnna gị'
content_222	Ndị nọ ngosi ya bụ atụmatụ  bụ mịnịsta ọrụụgbo bụ Audu Ogbeh na aka na-achị Benue steeti bụ Samuel Ortom.
content_222	Atụmatụ isii ahụ bụ;
content_222	Itinye ego irite uru: Nke a bụ nke ha kpọrọ 'Economic Investment' na Bekee. Nke a bụ itinye ego ikwalite ebe a na-azụ ehi nke ga-aga ahịa na steeti asaa na Naịjirịa a ga-eji bido ya iji hụụ na a kwalitere ịchịehi nakwa ihe ndị ehi na-emepụta. Ha etinyekwa anya na ikwalite ụdị ehi a na-achị site na itinye nke e ji sayensị hazie ma mezikwa ala dị mma nakwa mmiri ha ga-eji na-azụ ehi ha
content_222	Ikpe udo: Gọọmenti kwuru na ha ga-ewugharị ntukwasị obi dị n'eiti ndị ọrụugbo na ndị ọchịehi site n'ikwalite obodo dị icheiche ebe ndị ọchịehi ahụ nọ ka e nwekwaike nwee udo tọrọ atọ n'etiti ha
content_222	Iwu na usoro: A ga-eguzobe iwu na usoro ga na-edu ndị ọchịehi na ndị ọrụugbo nke ga-ahụ maka etu ndị ọchịehi si achị ehi ha. A na-elekwa anya na nke a ga-ewetakwa udo
content_222	Enyemaka Ikwalite obodo: Nke a bụ iji wugharịa ihe ndị ọchịehi mebisiri n'obodo ndị ahụ ha wakporo na mbụ, dịka ụlọ ndị mmadụ, ụlọụka, ụlọọgwụ, ahịa na ihe ndị ọzọ
content_222	Mgbasaozi na agụmakwụkwọ: Atụmatụ nke ise a bụ iji kwalite mgbasaozi gbasara ikwalite ịchịehi na-etu a ga-esi wulie ebe a na-achụehi na steeti ndị ahụ nakwa ịkwụsị nsogbu ndị na-apụa n'etiti ha dịka igbu mmadụ, imebi ihe gụnyere ụlọakwụkwọ
content_222	Nleta na nyocha: Nke a bụ nke a ga-eme iji hụụ na atụmatụ ndị ọzọ na-aga etu o si kwesi na ịchọpụta nsogbu ndị nwereike ime na ọ gaghị nke ọma.
content_222	Ọchịehị nabata nụ mkpapụta ala - Ugwuanyi
content_222	Ndị Benue apụtaghị nabata Buhari
content_222	Ghọta nụ na m na-arụ ọrụ - Buhari
content_222	Steeti ebe atụmatụ ndị a ga-ebido
content_222	Ọtụtụ ehi na-agagharị n'ime obodo Enugu
content_222	Atụmatụ ndị a agaghị amalite na steeti niile na Naịjirịa, e nwere steeti ndị ga-amalite ya tupu ndị ọzọ esonye ha. Steeti ndị ahụ bụ;
content_222	Adamawa
content_222	Benue
content_222	Ebonyi
content_222	Edo
content_222	Kadụna
content_222	Nasarawa
content_222	Ọyọ
content_222	Platu
content_222	Taraba na
content_222	Zamfara
content_222	Atụmatụ a gụnyere imebe ebe a na-azụ ehi na steeti ndị ahụ.
content_222	Plateau: Ndị ọchịehi egbuola mmadụ 25
content_222	Ụka Metọdist: Kpọọ ndị ọchịehi 'ndị oyiegwu'
content_222	Akụkọ kachasị n'abali: Buhari akatọọla ndị ọchịehi
content_222	N'okwu ya, Kwasari bụonye gosipụtara atụmatụ a kwuru; "E sepụtala ụdị ebe a na-azụ ehi nke ayị gosiri gọọmenti nke gụnyere etu ha ga-adị na etu ha ga-aha na steeti iri ndị ahụ.''
content_222	"Gọọmenti na-ele anya ịkwụsị nchụgharị ehi ma mee ka ha nọrọ otu ebe ka a kwụsị nsogbu ndị ọchịehi na na ndị ọrụugbo na-enwe maka na ha na-azọ otu ebe.''
content_222	"Ebe a ga-arụ maka ehi nwere ndị ga-eri ehi mkpụrụ 30, 40, 150 rue 300 nke a ga-arụ na-ebe steeti ahụ nyere ala mana ọ ga-abụ o pekatampe mkpụrụ ehi 1000  ga-dị n'otu ebe n'ime steeti iri ahụ."
content_222	Amabeghi etu ihe a ga-esi rụọ ọrụ rue mgbe o bidoro.
content_222	Akụkọ ndị ga-amasị gị:
content_222	Anambara esonyela na steeti na-eme mmanu
content_222	Nkwa asaa Buhari kwere na ihe o mere
content_222	Ipob: Mpụtagharị Buhari ga-enye anyị Biafra
content_223	ndị mbịambịa
content_223	E sikwa mba Libya chụlata ọtụtụ ụmụ Naịjirịa na mbido afọ a
content_223	Opekatampe mmadụ 34 bụ ụmụ Naịjirịa ka ndị Amerịka chụghachitere Naịjirịa maka na ha kpara arụ n'obodo ahụ.
content_223	Ndị ahụ achụlatara gụnyere ụmụnwoke mmadụ 32 na ụmụnwanyị abụọ.
content_223	Onye nkwuchiteọnụ ndị uweojii n'ọdọ ụgbọelu Legos steeti bụ Joseph Alabi kwupụtara nke a nye ndị ntaakụkọ.
content_223	O kwuru na mmad 25 n'ime ndị kpara arụ gbasara ọgwụike ebe ndị ọzọ dara iwu gbasara ndị mbịara mbịara.
content_223	Mmadụ 136 esịla Libya laghachịte
content_223	Agbapụtala mmadụ iri ise na mmiri
content_223	Ndị na-ere mmadụ atọọrọla ụmụakwụkwọ na Benin
content_223	Alabi kwuru na ụlọọrụ na-ahụ maka ọpụpụ na mbata na Naịjịrịa bụ Nigerian Immigration Service (NIS) na Bekee na ndị na-ahụ maka ịkwụsị mgbere mmadụ a na-akpọ National Agency for the Prohibition of Trafficking in Persons na ndị uweojii bụ ndị nabatara ndị ahụ achụlatara.
content_223	Ndị ọrụ njem ụgbọelu nọkwa ebe ahụ soro nabata ha nakwa ndị na-ahụ maka ịkwụsị ibubata na ibupu ọgwụike na Naịjirịa bụ National Drug and Law Enforcement Agency.
content_223	O kwukwara na otu ndị ahụ dị icheiche debere aha ndị ahụ n'ebe di icheiche tupu e bulaa ha n'ebe ha ana-aga.
content_223	Akụkọ ndị ga-amasị gị:
content_223	Ụmụnwaanyị Abịa achọghịzị mgbere nwa na akwụna cha cha
content_223	Ụzọ 6 gọọmenti ji chọọ igbo mkpa ndị ọchịehi
content_223	Ipob: Mpụtagharị Buhari ga-enye anyị Biafra
content_224	Ndị Saụt Koria na-eri ihe ruru nkịta nde kwa afọ
content_224	Ndị Saụt Koria na-eri ihe ruru nkịta nde kwa afọ
content_224	Ndị ụlọikpe dị na Saụt Koria enyela iwu imachi ndị mmadụ igbu ma rie anụ nkịta.
content_224	Ndị na-alụ ọgụ maka ikike dịrị ụmụ anụmanụ kwuru na iwu a ụlọikpe tinyere ga-emepe ohere ndị mmadụ ga-eji na-ata anụ n'ụzọ na-ezighị ezi.
content_224	O teela ndị Saụt Koria ji bido ịta anụ nkịta, nke mere ha na-eji eri ihe ruru nkịta nde kwa afọ.
content_224	Nwamba ọ bụ amusu n'ezie?
content_224	Ihe kachasị mkpa ịma maka arụ agwọ
content_224	Mana ugbua, ọtụtụ n'ime ha ebidola ịghọta na nkịta bụ ezigbo enyi mmadụ, mere ka ha wetuo aka n'etu ha si eri anụ nkịta.
content_224	N'afọ gara aga, ndị na-alụ ọgụ maka ikike dịrị ụmụ anụmanụ tinyere akwụkwọ maka otu onye na-azụ nkịta n'ime Bucheon, onye ha kwuru na "ọ na-egbu ụmụanụmanụ etu ọ masịrị ya" ma na-ada iwu gbasara ịdị ọcha.
content_224	Anụ nkịta so na nri e ji mara ndị Saụt Koria nke ha bidoro iri oge Samkuk (oge ha ka bụ obodo atọ BC 57 - AD 668)
content_224	Ndị na-agba akwụkwọ mechara gbaa onye ahụ na-azụ nkịta akwụkwọ, ndị ụlọ ikpe Bucheon City mara ya iwu ma gwa ya kwụọ $2,700.
content_224	Ọkaiwu Kim Kyung-eun gwara ndị ntakụkọ AFP na ihe ikpe ndị ụlọikpe nyere masịrị ya.
content_224	"Ọ dị mkpa makana ọ bụ iwu mbụ ụlọikpe na-enye na-ekwu na igbu nkịta maka anụ ya bụ ihe megidere iwu.
content_224	"Ikpe a emepeela ụzọ maka ịmachi iri anụ nkịta chaachaa."
content_224	Ndị na-azụ nkịta kwuru na ha ekweghị na mmachi gọomentị machiri ịta anụ nkịta
content_224	Otu onye na0-anọchite ndị na-azụ nkịta bụ Cho Hwan-ro kwuru sị ka gọọmentị mee ka iri anụ nkịta ghara ịbụ ihe e ji ada iwu. O kwukwara na ha ga-amanye gọọmentị ọgụ ruo na ngwụcha ma ọ bụrụ na ha emeghị nke a.
content_224	Cho kwuru sị ka e kewaa ha n'ime "nkịta a na-azụ maka oriri na nke e ji eme enyi" maka na ebumnobi ha ji azụ nkịta ndị a dị iche, nke pụtara na nri e ji azụ ha dị iche ebe nkịta ndị a dịkwa iche iche.
content_224	"Ndị mmadụ na-azụ ehi, ezi, ọkụkọ na ọbọgwụ, kedụ nke nkịta ji pụọ iche?"
content_224	Ndị na-azụ nkịta na-eji ebe ha bi mere ebe ha na-egbu nkịta, maka na gọọmentị enyeghị ndị na-egbu anụ akwụkwọ ikike igbu nkịta.
content_224	Anụ nkịta na Naịjirịa
content_224	Abịa na Naịjirịa, enwere ndị na-ata anụ nkịta, mere na e nwere ahịa a na-akpọ Dawaki dị na Plateau steeti bụ ebe a na-ere anụ nkịta.
content_224	Ụfọdụ ndị na-ego ya ma ree ya n'ụlọ oriri ha, ebe ndị mmadụ na-ego ya ma jiri mmanya ọkụ butuo ya.
content_224	A na-erekwa anụ nkịta n'ahịa Ushafa dị na Bwari n'Abuja, ebe ndị ọkwa ha gbagotere na-abịakwa agba ha aka ahịa.
content_224	E nwere ụfọdụ ndị na-eri anụ nkịta na Naịjirịa
content_224	Akụkọ ndị ga-amasị gị:
content_224	Ndigbo akatọọla atụmatụ ọgba ehi
content_224	Lee ụmụnne abụọ na-eji akpụ emepụta ọkụ latrik na Gana
content_225	Netanyahu na nwunye ya.
content_225	Ebubo kwuru na nwunye Netanyahu zuru nrị na esi ebe obi di ya nwere onye osi nri
content_225	Ndị uweojii n'Izrel akpụpụla nwunye onyeisiala ha bụ Sara Netanyahu ulọikpe maka ebubo mpụ na mmerụaka e boro ya.
content_225	Ebubo a na-ebo nwunye Netanyahu gbasara iji dọla narị puku jiri zuo nrị n'obi onyeisiala Izrel etu o kwesịghị.
content_225	Nsogbu a Sara Netanyahu nwere bụ otu n'ime nsogbu ezinaụlọ ha na-enwe kemgbe ndị nyocha bidoro itinye anya n'etu ha jiri mefuo ego ọha.
content_225	'Israel na-emegide ụka Kraist'
content_225	Onyeisiala mba Israel ewela ebubo mpụ
content_225	Ụlọịkpe Israel akwụsịla ndị mbịambịa n'ike
content_225	Ngalaba na-ahụ maka ikpe n'Izrel kwuru na ọ bụ onye na-ahu maka ikpe ọha na Jerusalem tinyere akwụkwọ gbasara Netanyahu n'ụlọikpe.
content_225	Ngalaba ahụ kwuru na Sara, dị afọ 60, tụrụ asị mgbe o kwuru na ndị na-esi nrị anọghị n'obi Netanyahu, nke mere o jiri zụọ "nrị n'akpa ọha".
content_225	Ha kwuru na site n'afọ 2010 ruo afọ 2013 Netanyahu, na ndị be ya nakwa ndi ọbịa ha, jiri "aghụghọ nata nrị narị kwa narị a na-eche ruru dọla otu puku narị."
content_225	Nwunye Netanyahu, bụ onye a ma ama dika onye na-akwado di ya kemgbe ọ nọ n'ọchịchị, kwuru na onweghi ihe ekwesighi ekwesi ya mere.
content_225	Ndị okaiwu ya, n'ime ozi ha zipuru, katọrọ ebubo a, ma kwuo na o bụghị Netanyahu zụrụ nri ndị a, nke ha sị na ụfọdụ n'ime ha bụ nke e nyere ndị ọbịa pụrụiche.
content_225	Na nkọwa akwụkwọ e ji hazie ebubo a, a zụtara nrị ndị a na-ese okwu n'ụlọnrị aha ha na ada ụda ọfụma.
content_225	Akụkọ ndị ga-amasị gị:
content_225	World Cup 2018: Messi ebee ka Kroeshia gbara ha 3-0 iji gosi ha nkarị
content_225	El-Zakzaky: Ndị Shi'ite egbuola otu onye uweojii na Kadụna
content_225	Ọljiria gbachiri ịntanet iji gbochie aghụghọ n'ule
content_226	Kolawole Dosunmu a ma dịka 'KD Prime' bụ nwoke ị sị nrị na-amasị.
content_226	O siere BBC Igbo ofe onugbu pụrụiche ya bụ nke ejighị 'Maggi' na obere mmanụ nrị were sie.
content_226	Akụkọ ga-amasị gị:
content_226	Ọrụ a si n'aka Jessica Nwankwo
content_227	Ndị isiala mba Afịrịka abụọ zere ogbunigwe tata ka nzukọ ndọrọndọro ọchịchị Emmerson Mnangagwa gara yasara ka ogbunigwe gbara n'ebe ahụ ka aka nọ na-ekwu maka nke mere na isi obodo Etiopia bụ Addis Ababa ebe onyeisiala ha bụ Abiy Ahmed na ndi nkwado ya nọ na nzụkọ.
content_227	Ihe nkiri si Bulawayo na egosiri na ogbunigwe gbara na ọgbo egwuregwu akpọrọ "White City Stadium" ka Mnangagwa na-akwado ịhapụ ka ọ gwachara ndị nkwado ya okwu.
content_227	O merụhụ ahụ, mana osote onyeisiala Zimbabwe na ndi ọzọ ọkwa ha gbagotere n'ọchịchị Zimbabwe sọ na ndi merụrụ ahụ.
content_227	N'Etiopia, akuko ọhụru na-erụ anya nti na-akọwa na otu onye nwụrụ site na ogbunigwe a gbara.
content_227	Ndị ọrụ gọọmentị n'Itiopịa kwuru na ọtụtụ mmadụ merụrụ ahụ ka a tụrụ ogbunigwe ebe ndị na-akwado Abiy Ahmed, bụ onye ndọrọndọro ọchịchị, na-eme nzukọ.
content_227	Ebe ogbunigwe a gbara, ka ọ ka mechara
content_227	Ahmed kwuburu na ọtụtu mmadụ nwụrụ, ma kọwakwaa na ihe a mere bụ mkpamkpa apụtaghị ihe si n'aka "ndị na-achọghị ka Itiopịa dịrị n'otu".
content_227	A kpọpụrụ Abiy ozugbo ogbunigwe a gbara.
content_227	Onyeisiala mba Ethiopia arituola n'ọkwa
content_227	Mba Amerịka, UK na Fransị awakpola Sirịa
content_227	Kenya: Awakporo Kalonzo Musyoka
content_227	A na-eche na ogbunigwe siri n'ihe ndi Bekee kpọrọ "grenade" atụbara n'ime mmadụ puku na puku nọ n'ọgbọ Meskel nke dị n'isi obodo Itiopịa bụ Addis Ababa.
content_227	Aka ikenga Ahmed bụ Fitsum Arega, sị na mmadụ 83 merụrụ ahụ n'ihe a mere, ebe nke mmadụ isii n'ime ha dị ezigbo njọ.
content_227	Abebaw Bekele, bụ onyeisi ndị otu gbatagbata Red Cross n'Addis Ababa, kwuru na ha ezipụla ụgbọala "Ambulance" 13 gawa ibute ndị ihe metụtara.
content_227	Mmadụ puku kwa puku bịara nzukọ a
content_227	Ha zigakwara ndị ọrụ gbatagbata 80 na ndị nọọsụ anọ.
content_227	Bekele kwuru na ozi ya nwetara kwuru na mmadụ 100 merụrụ ahụ mgbe ogbunigwe ahụ gbara.
content_227	Onyeisi oche ndị hazịrị nzụkọ a gwara BBC na anwụchịrị ndị mmadụ bu ogbunigwe n'ime akpa. Okwuru na ha nọ n'aka uweojii ugbua.
content_227	O kwukwara na ha na-eche na enwereike nwe ebe ọru ndi nchekwa siri gba ọrụ.
content_227	Na Zimbabwe, amabeghi mmadu ole merụru ahụ mana ndị ntaakụkọ na-akọwa na onwereike bụrụ na-etinyere ogbunigwe a n'okpuru ebe ndị nwere isi nọ.
content_227	Akụkọ ga-amasị gị:
content_227	World Cup 2018: Ugo Naịjirịa efeliela ọzọ
content_227	Ihe ihere ji kwesị ime ndi omeiwu Igbo: Chekwas Okorie
content_227	Kedụ nwa afọ Igbo ahụ Buhari mere otu n'ime ndị isi CBN?
content_228	Onyeisiala Buhari
content_228	N'agbanyeghị na ndị ọrụ nchekwa gbara ogige ebe a na-eme ọgbakọ ndị APC gburugburu, ọgụ dara n'etiti ndị mmadụ bịara ọgbakọ a.
content_228	Onye nta akụkọ BBC kwuru sị na ndị si Imo steeti bidoro ịlụ ọgụ; ọgụ dị n'etiti ndị kwadoro Gọvanọ Rochas Okorocha na ndị kwadoro osote ya bụ Eze Madumere.
content_228	Ka ndị nchekwa tinyere aka igbosa ha, ndị si Delta bidoro ịlụ ọgụ nke ha.
content_228	Ndị na-akwado Otega Emerhor na Victor Ochei bidoro ịlụso ndị na-akwado Sinetọ Ovie Omo-Agege ọgụ, nke butere nkụwasị oche nakwa nkụwa isi mmadụ atọ.
content_228	Mmadụ abụọ anwụọla na ntuliaka APC
content_228	A nwụchiela mmadụ anọ maka izu akwụkwọ ntuliaka APC
content_228	Ntuliaka imeụlọ APC: Gịnị ga-eme ugbua?
content_228	Ka a jụrụ ha ihe kpatara ọgụ a, ha kwuru na Omo-Agege ji ọkwa ya na-akpọbata ndị na-abụghị ezigbo ndị nnọchiteanya.
content_228	Ndị uweojii mechara kwụsị ọgụ a.
content_228	Cheta na-akpọpụtara onye bụbụ aka na-achị Edo steeti bụ Adams Oshiomhole dịka onyeisioche APC ka ndị ya na ya na-azọ oche rituru n'ụbọchị Juunu 23.
content_228	N'otu aka ahụ, Maimala Buni abụrụla onye odeakwụkwọ gburugburu nke APC.
content_228	Enweghị onye ya na ya zọrọ ọkwa a, nke bụ na ọ dị ihe bekee kpọrọ 'unopposed'.
content_228	Ndị APC mere ọgbakọ ndọrọndọrọ ọchịchị ebe ha mere ntuliaka iji họpụta ndị ga-achị ha n'ime afọ anọ na-abịa.
content_228	Nzukọ a mere n'Eagles Square dị n'Abuja, ebe ndị ọrụ nchekwa dị iche iche juru.
content_228	Onyeisiala Buhari so mee ntuliaka ịhọpụta ndị ga-achi APC
content_228	Onye ntakụkọ BBC nọ n'ọgbọ ahụ kwuru na ụzọ niile na-abata ogige ahụ kpọchichara akpọchi.
content_228	O kwukwara na ndị uweojii gwara ya na ha zipuru ihe ruru ndị ọrụ nchekwa puku ise (5000), ụgbọelu helịkọpta abụọ nakwa ụgbọala 'armoured personnel carriers' isii n'ebe ahụ.
content_228	Ndị isi APC zuru n'ebe emere ntuliaka a
content_228	Ndị mmadụ si mpaghara ọwụwa-anyanwụ bịa
content_228	Mana, na mbido, mmiri mere ka ọ ga-emebiri ndị APC ihe ka o bidoro n'ụtụtụ zogide ruo ehihe.
content_228	Ndị mmadụ nọdụ ala ebe mmiri agaghị ama ha, ma chere ka o zochaa tupu ha amalite ime ihe butere ha n'ọgbọ ahụ.
content_228	Ndị mmadụ nọ na-eche ka mmiri zochaa
content_229	Akụkọ ndị dị mkpa n'abalị a
content_229	Ogbunigwe agbaala na mba Afrịka abụọ
content_229	Etiopia
content_229	Ebe ogbunigwe a gbara mgbe ọ mechara n'Itiopịa
content_229	N'Itiopịa, ogbunigwe emerụọla ihe karịrị mmadụ iri asatọ na atọ ahụ ma gbuo otu onye.
content_229	Ogbunigwe a gbara n'ebe ndị na-akwado praịm mịnista ha bụ Abiy Ahmed gbakọrọ maka nzukọ ndọrọndọrọ ọchịchị.
content_229	N'akụkọ yiri ya, onweghị ihe mere Onyeisiala Zimbabwe bụ Emmerson Mnangagwa, ka ogbunigwe gbapụrụ n'obodo Bulawayo ka o kwuchara okwu ebe a na-eme nzukọ ndọrọndọrọ ọchịchị, mana, osote ya na ndị ọzọ ọkwa ha gbalitere, so na ndị merụrụ ahụ.
content_229	APC ahọpụtala onyeisi ọhụrụ
content_229	Ndị APC ebidola ọgbakọ ndọrọndọrọ ọchịchị ebe ha na-eme ntuliaka iji họpụta ndị ga-achị ha n'ime afọ anọ na-abịa.
content_229	Adams Oshiomhole bụbu aka na-achị Edo steeti pụtara ka onyeisioche APC na-enweghị onye na-azọsa ya oche.
content_229	N'egwuregwu,
content_229	Tunishịa alaala ka ndị Beljịọm nyụrụ ha ịkpakwụ ka ha gbara ha ọkpụ goolu ise a satara abụọ oge ha zutere n'Iko Mbaụwa taa.
content_229	Ebe Carl Ikeme bụ onye oche goolu Naịjirịa na-arịa ọrịa ọbara kemgbe otu afọ, kwuru na ọ gbakewela ma kelee ndị Naịjirịa na ndị otu Wolverhampton maka nkwado ha nyere ya.
content_229	Gee nkeji nke abalị a ebe a
content_229	Ihe nkiri nke taa
content_229	Otu nwoke na-esi ofe gosiri akaọrụ ya ebe a.
content_230	Eyinnnaya Abaribe
content_230	Ndị otu IPOB etinyela ọnụ n'ihe gbasara nwụchi omeiwu Enyinnaya Abaribe.
content_230	Ọnụ na-ekwuchitere ha bụ Emma Powerful kwuru sị na ọ bụ maka ihe gbasara IPOB ka e ji nwụchie ya, maka na gọọmentị etiti na-achọ 'ịgbọchi ndị Igbo ọnụ'.
content_230	O kwuru sị tọghapụ ya ozugbo ozugbo.
content_230	Ipob rịọrọ ndị gọọmentị mba ofesi ka ha gbatara ha ọsọ enyemaka sị ha tinye ọnụ n'okwu a gbasara Abaribe na gọọmentị etiti.
content_230	Ha kwukwara na onweghị ihe ga-eme ka ha kwụsị ọchịchọ Biafra.
content_230	Gọọmenti etiti na-atụ asị-Nwunye Kanu
content_230	'Nwunye Kanụ na-arọ nrọ'
content_230	N'aka ọzọ, otu akpọrọ 'World Igbo congress' kpọkuru gọọmenti etiti ka ha tọghapụ Abaribe na-etinyeghị ọnọdụ ọbụla.
content_230	N'akwụkwọ onyeisi otu ha bụ Anthony Ejiofor binyere aka, ha kwuru na ha hụtara nwụchi a dika ụzọ gọọmenti etiti si ekechi ndị na-akwadoghị ha ọnụ.
content_230	Ncheta Biafra: Ihe mere n'ọwụwa-anyanwụ
content_230	Okwu Chimamanda etinyela ọkụ na Soshal midia
content_230	Cheta na Ohaneze Ndigbo rịọrọ ndị okaikpe Naịjirịa ka ha ghara ime dịka ndị "gọọmentị etiti Naịjiria na-eji aka ike na-emegbu ndị Igbo" na Naịjirịa.
content_230	Ohaneze Ndigbo n'ime akwụkwọ ozi a gbasara ndị ntakụkọ, kọwara na ha kwuru ihe a maka nwụchị ndị DSS nwụchịrị omeiwu na-anọchị anya Abia saụt bụ Eyinnaya Abaribe.
content_230	Ha si na ha kwusiri ike n'ihe a mere makana ndị DSS na-achọ onyeisi ndị otu Biafra bụ Nnamdi Kanu bụ onye Abaribe gbaara akaebe.
content_230	Kwụsịnụ ịta Chidoka na Abaribe amusu maka Nnamdi Kanu - IPOB
content_230	Kpọpụta Nnamdi Kanu ụbọchị ikpe ya
content_230	Cheta na ụnyaahụ, Ohaneze kwuru na Abaribe emeghi njọ ịgbara Kanu akaebe, nakwa na ọ bụ ndịagha Naịjirịa bụ ndị kwesiri ịchọpụta Kanu, na ọbụghị Abaribe.
content_230	Onyeisi ndị otu a bụ Nnia Nwodo, kwuru n'ime akwụkwọ ozi a na ọ dị mkpa ka onye ọbụla cheta na ọ bụ mwakpo ndịagha wakporo ụlọ Kanu n'Umuahia mere ka ọnọdụ Kanu jiri gbagwojuo anya.
content_230	Nwodo gakwara n'ihu sị na "ọ bụ sọọsọ ndị agha Naịjirịa nwere ị chọpụta ebe Kanu nọ ugbua. Makana ihe mere n'Umuahia ụbọchị ahụ bụ agha"
content_230	Nwodo kwukwara na ụbọchị a wakporo be Kanu, na o nwere ike ịbụ na ọ nwuru maọbụ na ọ nwụghị.
content_230	Ohanaeze kwuru na ha na-arịọ ndị okaikpe ka ha kwụsị mmegbu ha na-emegbu ndị Igbo na kwa ka ha gba mgbo hu na a hapụrụ Abaribe kpam kpam.
content_230	Ndị otu Biafra ahụbeghi onye isi ha Nnamdi Kanu ka mgbe Seputemba 2017
content_230	Cheta otu pati na-anọghi na ọchịchị nke a kpọro Peoples Democratic Party (PDP) na Bekee etinyere ọnụ na okwu nwụchị a ndị ngalaba nchekwa a kpọrọ DSS nwụchịrị onye na-anọchịte Abia Saụt na ụlọomeiwu ukwu.
content_230	Site na ozi ha gbasara, ndị PDP kwuru na etu e siri nwụchie Abaribe dị ka etu e si anwụchi ndị echere na ha kpara mkpamkpa, bụ ihe ha che na ọ na-agba ama etu pati na-achi bụ All Progressives Congress (APC) siri chọọ ime ndị akwụnyeghị n'azụ ndọrọndọrọ ọchịchị 2019 nke onyeisiala Muhammadu Buhari.
content_230	Ha gakwara n'ihu kwuo na nwụchịkọ Abaribe bụ ụdịrị agwa Buhari n'ọchịchi ya chọrọ ịkpasị ndị "nọ na ụlọomeiwu ọnụ ha na ada ụda, ọkachasi etu osiri metụta ebe o na ada iwu obodo".
content_230	Cheta na ndị DSS nwụchịrị Abaribe n'Abuja tata mana a mabeghị ihe ha jiri mee nke a.
content_230	Cheta na Abaribe bụ onye kwụnyere Nnamdi Kanu dịka onye akaebe ị ji gbapụta ya n'ụlọịkpe
content_230	Abaribe nọ n'ebe ọ na-akpụ isi n'Abuja mgbe ndị uweojii a pụrụiche nwụchiri ya.
content_230	BBC Igbo na-agba mbọ ị nweta ụfọdụ ndị ụlọọrụ ndị uweojii pụrụ iche bụ DSS ị mata ihe ha ji nwụchie ya.
content_230	Abaribe bụ Sinetọ na-anọchị anya Abịa-Saụt n'ụlọomeiwu kwuru n'ọnwa Eprelu na ndị ọchịehi na-achọ ị nara ụmụ Igbo ala ha
content_230	Lee ihe onyonyo ebe o kwuru nke ahụ ebe a.
content_230	Akụkọ ga-amasị gị:
content_230	World Cup 2018: Ugo Naịjirịa efeliela ọzọ
content_230	Ihe ihere ji kwesị ime ndi omeiwu Igbo: Chekwas Okorie
content_230	Kedụ nwa afọ Igbo ahụ Buhari mere otu n'ime ndị isi CBN?
content_231	Akụkọ ndị dị mkpa n'abalị a
content_231	Ndị otu Nnamdi Kanu enwetala 'bail'
content_231	Ụlọikpe ukwu dị n'Abuja enyela iwu ka a hapụ ndị otu Nnamdi Kanu nọ na nga kamgbe afọ atọ n'ọnọdụ bekee kpọrọ 'bail'.
content_231	Ọkaikpe Binta Nyako kwuru na ọ na-ahapụ ha na bail maka ọnọdụ ahụike ha nakwa afọ ole ha nọrọla na nga.
content_231	O kwuru na ọ bụrụ na ikpe maa ha, na ha kwesịrị inweta ihe ruru afọ ise maọbụ asaa, mana ha anọrọla afọ atọ.
content_231	Kwụsịnụ ịta Chidoka na Abaribe amusu maka Nnamdi Kanu - IPOB
content_231	Ipob asaala Gọvanọ Ikpeazu
content_231	"Onweghị ihe gosiri na ọ bụ ndị agha ji Kanụ"
content_231	Cheta na Ọkaikpe Nyako nyere iwu ka a ghara ikpekọta ikpe Kanu na ndị otu ya n'ụbọchị Febụwarị 20, 2018, maka na amaghị ebe Kanu nọ gbochiri ọganihu ikpe ha.
content_231	Mmadụ anọ a hapụrụ bụ Bright Chimezie, Chidiebere Onwudiwe, Benjamin Madubugwu na David Nwawuisi, bụcha ndị otu Ipob.
content_231	Nyako kwuru na otu n'ime ha bụ Chimezie nwetaburu 'bail' n'ọnwa Mee nke 2017, mana ndị DSS ji ya oge ahụ jụ ịtọghapụ ya.
content_231	Ọnọdụ 'bail' o nyere ha bụ ka ha kpọta mmadụ abụọ bụ ndị akaebe ga-enwe nde naịra 10, nakwa ka ha ghara ịgwa ndị ntaakụkọ okwu maọbụ sonye na nzukọ ndị ndọrọndọrọ ọchịchị.
content_231	Ha ga na-agakwukwa ndị kọmishọna ndị uweojii nọ na steeti ebe ha bi, kwa izu abụọ.
content_231	Gịnị ga-eme Abaribe echi?
content_231	Omeiwu Enyinnaya Abaribe a ga-anọ n'ọchị ka ọ bụ akwa echi?
content_231	Echi bụ ụbọchị ndị ụlọikpe kwuru sị ya kpọpụta Nnamdi Kanu ma ọ bụ ọ takwute ya aja.
content_231	Cheta na ụlọikpe ukwu nke Binta Nyako nọ n'isi ya nyere iwu n'ikpe o kpere n'ọnwa Maachị afọ 2018 ka onye omeiwu Enyinnaya Abaribe na mmadụ abụọ ndị ọzọ gbaara Nnamdi kanu akaebe, kpọta ya ụlọikpe oge a ga-ekpe ikpe ya ọzọ n'ọnwa Juun ma ọ bụ ha agaa mkpọrọ.
content_231	Kpọpụta Nnamdi Kanu
content_231	'Anyị akpachighị ndị Jew n'ụlọ Nnamdi Kanu'
content_231	Ipob sị ka ekpebie ikpe Nnamdi Kanu
content_231	N'akụkọ mba ofesi
content_231	Ndị ọrụ nchekwa si mba Amerịka bụ FBI erutela Itiopịa ebe ha ga-enye aka ime nyocha ogbunigwe gbapụrụ ma merụọ ndị mmadụ ahụ ụbọchị ole gara aga.
content_231	N'otu aka ahụ, otu onye na-echekwa onyeisiala ndị Zimbabwe anwụọla site n'ahụ ọ merụrụ ka ogbunigwe gbara ebe onyeisiala Emmerson Mnangagwa na-ekwu okwu ụbọchị abụọ gara aga.
content_231	N'egwuregwu,
content_231	Ureguwa ji ọkpụ goolu atọ merie ndị na-ele ọbịa asọmpi Iko Mbaụwa bụ Rọshịa.
content_231	Ebe ndị Sawudi Arebia ji ọkpụ goolu abụọ merie Ijipt, nke bụ na Ijipt apụọla n'asọmpi a.
content_231	Gee nkeji nke abalị a ebe a
content_231	Ihe nkiri nke taa
content_231	Otu nwoke a kpọrọ Festus Ijeomah na nwanne ya nwoke gara n'ụlọọrụ ndị FRSC nke e ji 'Road Safety' mara, ebe ha gosipụtara iwe ha maka ụgbọala ya ndị FRSC kpọkasịrị kemgbe afọ 2017.
content_232	Sịnetọ Eyinnaya Abaribe
content_232	Ụlọikpe ukwu nke Binta Nyako nọ n'isi ya nyere iwu n'ikpe o kpere n'ọnwa Maachị afọ 2018, ka onye omeiwu Enyinnaya Abaribe na mmadụ abụọ ndị ọzọ gbaara Nnamdi kanu akaebe kpọta ya ụlọikpe oge a ga-ekpe ikpe ya ọzọ n'ọnwa Juun ma ọ bụ ha agaa mkpọrọ.
content_232	Mana Ọkaikpe Nyako nọkwa n'ụlọikpe n'Abuja ụnyaahụ kwụgharịkwa na ha agwala ndị niile gbaara Nnamdi Kanu akaebe ka ha niile bịa ụlọikpe taa maọbụ kwuo ihe mere ha agaghị eji gaa nga ma hapụ ego ha jiri gbaa akaebe.
content_232	Nwụchị Abaribe: Ihe otu na-achọ Biafra kwuru maka ya
content_232	Kwụsịnụ ịta Chidoka na Abaribe amusu maka Nnamdi Kanu - IPOB
content_232	Nwụchị Abaribe: Ihe otu na-achọ Biafra kwuru maka ya
content_232	Ndị gbara aka ebe ahụ bụ Sinetọ Enyinnaya Abaribe bụ onye na-anọchite anya ndịda Abịa n'ụlọ omeiwu sineti, onye ụkọchukwu ndị Juu bụ Immanuel El-shalom na otu onye ọzọ bi n'Abuja bụ Tochukwu Uchendu.
content_232	Kanu bụ onye a na-ekpe ikpe maka imegide ọchịchị ala Naijiria, bụ onye a na-achọ achọ kemgbe ọnwa Sepụtemba afọ 2017 ka ndị agha Naijiria wakpochara ụlọ ya oge ha gbara Egwu Eke na mpaghara ọwụwa-anyanwụ Naịjirịa.
content_232	Nyako ga-ekpe ikpe ahụ taa n'Abuja ebe a ga-anọ mara ihe ga-eme Abaribe na ndị ọzọ so ya gbaa akaebe ahụ.
content_232	Cheta na Abaribe na ndị ọzọ ahụ gbara akaebe ahụ ụbọchị 28 ọnwa Epurel afọ 2017, ma kwe nkwa ịkpọta Kanu n'ụlọikpe maka ikpe ya dịka ha debere ego ruru otu narị nde naịra.
content_232	Ndị ọrụ nchekwa DSS nwụchiri Abaribe kamgbe ngwụcha izuụka mana ha ekwughi ihe o mere ha jiri nwụchie ya.
content_232	Akụkọ ndị ọzọ ga-amasị gị
content_232	Mgbanwe ego: Dọla ọdaala n'akụkụ Naịra?
content_232	Enwe achụpụla ndị mmadụ na Legọs
content_232	Atiku etinyela ụkwụ na ndọrọndọrọ 2019
content_233	Ezekwesili na-ebe akwa na ha nwakporo ya
content_233	Onye bụbụ minista na-ahụ maka agụmakwụkwọ bụ Oby Ezekwesili ekwuola na ndị uweojii, ndị agha na ndị DSS wakporo ya ụnyaahụ oge ọ na-eme ngagharị iwe gbasara ogbugbu ndị mmadụ mere na Platu steeti.
content_233	Ezekwesili dere n'elu twitter ya na ha wakporo ya n'ihu ụlọ obibi onyeisiala nara ya ọkọlọtọ ya.
content_233	Ha atọhapụọla Eyinnaya Abaribe
content_233	Ndị DSS atọhapụọla Abaribe bụ onye ha ji kemgbe abali Juun 15 gara aga n'okpuru ihe ndị Bekee kpọrọ Administrative bail.
content_233	Onye mgbasaozi ya bụ Uche Awọm gwara BBC Igbo na Abaribe ga-alaghachị ọrụ taa.
content_233	Ndị ọchịehi ji egbe egbuola ndị agha abụọ n'obodo Goma n'ime Benue steeti
content_233	Akụkọ kwuru na ha wakporo ha oge ha na-achọ onye gwuru nnukwu olulu n'ọkpọrọ ụzọ n'ime obodo ahụ.
content_233	Grace Mugabe chọrọ igbu m - Mnangagwa
content_233	N'Afrika, Onyeisiala Zimbabwe bụ Emmerson Mnangagwa kwuru na ya na-eche na nwuye onye chiburu ala ha bụ Grace Mugabe chọrọ igbu ya.
content_233	Mnangagwa na-ebo otu nwunye Mugabe na ha tụrụ ogbunigwe gburu mmadụ abuọ ma meruo mmadụ iri anọ ndị ọzo ahụ.
content_233	Obi agbawaala ndị Naịjirịa
content_233	N'egwuregwu Umu Naijiria na-ebe akwa na social media na ha gbapuola Naịjirịa n'asọmpi Iko mabụwa.
content_233	Mana onye nkuzi ha bụ Gernot Rohr na-enwe olile anya na ha ga-eme karịa n'afọ 2022 na Kata.
content_233	Gee nkeji anyị n'ụtụtụ a
content_233	Ihe onyonyo nke taa
content_234	Buhari, Saraki na Dogara
content_234	Mkparịta ụka ha na-abịa n'ime abalị anọ awakpochara ụfọdụ dị mmadụ ma gbuo ihe ruru mmadụ iri asatọ na isii na Plateau Steeti
content_234	Onyeisiala Buhari na ndị isi ụlọomeiwu bụ Bukola Saraki na Yakubu Dogara nwere mkparịta ụka taa.
content_234	Onyeisiala kọwara ndị isi ụlọomeiwu ihe ndị ọ na-eme i ji gboo nsogbu nchekwa dị na Naịjirịa ugbua.
content_234	Plateau: 'Ha gburu nne m, nna m, nwunye m na ụmụ m'
content_234	Plateau: 'Ozi ịtiakanobi ezughi'
content_234	Na ngwụcha nzụkọ ha, onyeisi ụlọomeiwu ntaa bụ Yakubu Dogara gwara ndị ntaakụkọ na okwu nchekwa abụghị okwu a na-ekwuputa n'ihu ọha.
content_234	Ọ gara n'ihu kwuo na onyeisiala gwara ha na ọ ga-ekpogharị nchekwa ala Naịjirịa.
content_234	Onyeisiala Buhari na ndị isi ụlọimeiwu bụ Bukola Saraki na Yakubu Dogaran na-enwe mkparịta ụka
content_234	O kwuru na agbanyeghi na ugbu a bụ oge iri uju, na ndị Naịjirịa agaghị a na-abata ọnọdụ enweghị nchekwa.
content_234	Dọgara n'aha ndị ụlọomeiwu zigara ezinaụlọ ndị ihe a metụtara ozi iti aka n'obi.
content_234	Onyeisiala Mohammadu Buhari kwupụtara nzụkọ ahụ site n'akara twitter ya.
content_234	Mkparịta ụka ha na-abịa n'ime abalị anọ awakpochara ụfọdụ ndị mmadụ ma gbuo ihe ruru iri asatọ na isii na Plateau steeti.
content_234	Akụkọ ndị ga-amasị gị:
content_234	Ebonyi: Esemokwu Izzi na Ukelle atala isi mmadụ 500
content_234	Plateau: Ọtụtụ ụmụnwaanyị na-eru uju apụtala n'iwe
content_234	DSS ahapụla Abaribe, ọ ga-alaghachị ọrụ taa
content_235	Akụkọ dị mkpa;
content_235	Emmerson Mnangagwe ekwuola na Grace Mugabe chọrọ igbu ya.
content_235	Onyeisiala mba Zimbabwe bụ Emmerson Mnangagwa ekwuola na ọ bụ ndị otu nwunye onyeisi mba n'oge gara aga bụ Grace Mugabe chọrọ ị ji ogbunigwe gbagbuo ya.
content_235	Cheta na mmadụ abụọ nwụrụ, ebe mmadụ iri anọ nwere mmerụ ahụ n'ogbunigwe gbara oge ọgbakọ ndọrọ ndọrọ n'ala ahụ.
content_235	Anwụchiela onyeisi mahadum Zimbabwe
content_235	Ndị zuru ego Zimbabwe eweghachila ya
content_235	Buhari, Saraki na Dogara emeela mkpebi maka nsogbu dị na Platu Steeti:
content_235	N'ihi ogbugbu ọtụtụ ndị mmadụ na Platu Steeti, onyeisiala bụ Mohammadu Buhari na ndị isi ụlọomeiwu bụ Bukola Saraki na Yakubu Dogara nwere mkparịta ụka ime ụlọ taa.
content_235	Na mkparịta ụka ahụ, Buhari gwara ha na o bu n'obi ikpogharị ọrụ nchekwa na Naịjirịa.
content_235	Plateau: 'Ha gburu nne m, nna m, nwunye m na ụmụ m'
content_235	Plateau: Ọtụtụ ụmụnwaanyị na-eru uju apụtala n'iwe
content_235	Ọgbaghara atala isi mmadụ ruru narị atọ n'Ebonyi/Krọss River Steeti:
content_235	Ndị mmadụ bu akpa ha agbapụ ọzọ agbaga obodo ndị ọzọ
content_235	Ndị obodo Igbeagụ dị n'Ebonyi Steeti agbala ọsọ ndụ na-eleghi anya n'azụ maka nsogbu dị n'etiti ha na ndị Ukelle nke Kross Riva Steeti n'ịzọ oke ala.
content_235	BBC Igbo chọpụtara na esemokwu  ahụ bụ nke malitere kamgbe afọ 2015 atala isi mmadụ ruru narị atọ.
content_235	N'egwurewgu:
content_235	Mba Jamịnị bụ ndị ji bu Iko Mbaụwa agwakọrọla laa na nke afọ a dịka Saụt Korịa gbara ha ọkpụ abụọ asataghị otu
content_235	N'aka nke ọzọ sweden gbara Mexico ọkpụ atọ mana mba abụọ ndị etozuola oke n'agba abụọ nke asọmpị a.
content_235	Nkeji Nke abalị a:
content_235	Ihe nkiri nke taa:
content_236	N'okwu ya, Olaitan kwuru na ọ wụbara n'ime ọwa mmiri (gụtter) i ji gbanarị ọkụ ahụ.
content_236	O kwuru na o bu ọtụtụ ndị mmadụ n'ụgbọala mgbe mke mere mana Chineke zọrọ ha ndụ.
content_237	ụgbọelu
content_237	Ị nwere ahụmihe pụrụ iche sitere n'oge gị na ndị Naịjirịa ndị ọzọ banyere n'otu ụgbọelu?
content_237	Ị ma na ụfọdụ ndị na-echefu na ha nọ n'ihu ọha ma ha na-akpa ụdịrị agwa nwere ka ọ dị ma ha nọrọ n'ụgbọelu? Nke a butere akụkọ a BBC Igbo dere iji gosipụta akparamagwa ndị a.
content_237	Ndị mmadụ tụmadụ ndị Naịjirịa na-eme ihe ndị e ji enyo ha enyo ma ụkwụ ha banye n'ụgbọelu.
content_237	Ị ma ebe njirimara ala Igbo ụfọdụ dị?
content_237	Afọ ole ka ị ga-ebi n'ụwa?
content_237	Ihe ise ị maghị maka 'Yahoo-Yahoo'
content_237	1) Ịkụ aka:
content_237	Kedụ etu ọzọ ị ga-esi mara na ị rutela n'ọdọ ụgbọelu Naịjirịa ma ọ bụrụ na ị nụghị ka ndị mmadụ na-akụ aka?
content_237	Ọtụtụ oge, ndị mmadụ na-akụ aka ma ụgbọelu tụọ ụkwụ n'ọdụ ụgbọelu dị na Naịjirịa.
content_237	Ụfọdụ na-ekwu na ọ bụ n'ihi aṅụrị na ha anwụghị n'ihe mberede ụgbọelu mere ha ji akụ aka. Mana gịnị kpatara ha anaghị eme etu a ma ụgbọelu fetuo na mba ndị ọzọ na-abụghị Naịjirịa?
content_237	Ị bụrụ onye si mba ọzọ bata ma ị maghị na ndị Naịjirịa na-emekarị ụdịrị ihe a, ọ ga-abụ ihe ọhụrụ na ihe ịtụnanya nye gị.
content_237	2) Ikpe ekpere/iti mkpụ ọṅụ:
content_237	Ihe ọzọ ga-egosi na gị na ndị Naịjirịa nọ n'otu ụgbọelu bụ 'ekpere'. Ndị Naịjirịa ma etu esi ekpe ekpere nke ukwuu.
content_237	Ụfọdụ na-ekpe ya maka na ọ bụ ihe marago ha ahụ, ebe ndị ọzọ na-ekpe ya site n'ụjọ mberede na-esi n'ife n'elu.
content_237	Ihe ọzọ ha na-eme bụ iti mkpụ ọṅụ ma ụgbọelu fetuo nakwa ime 'n'afa nna' iji gosi obi ọma ha na ha anwụghị n'ihe mberede.
content_237	Ị ga-ata ha ụta ebe ihe mberede ụgbọelu emeela ihe karịrị ugboro iri na Naịjirịa?
content_237	3) Ịkọ akụkọ
content_237	Ihe ọzọ e ji mara ndị Naịjirịa n'ụgbọala bụ ịkọ akụkọ ka ha niile esi n'ime otu ọnụụlọ pụta.
content_237	Ma ọ bụ ụjọ ka ọ bụ obi ọma na-ebute akparamagwa a, enweghị onye nwere ike ịkọwanwu ihe mere ndị Naịjirịa na-eji eme omume a.
content_237	Agwa a nwere ike ịgbakasị ndị ọzọ ha na ndị Naịjirịa na-eme njem ụgbọelu ahụ, mana ebe o si ka njọ bụ na ndị na-eme ya anaghị ahụta ya ka ihe ọjọọ.
content_237	4) Ịba mba/ịkọ ọnụ
content_237	Ọtụtụ oge ka ndị mmadụ na-esete ihe nkiri ebe ndị Naịjirịa na-akọ ọnụ n'ime ụgbọelu.
content_237	Oge ụfọdụ, ihe na-ese abụghị ihe ọzọ karịa na a na-azọ oche maọbụ na a na-azọ ebe a na-etinye akpa n'ime ihe a kpọrọ 'overhead bin'.
content_237	Maka etu ụgbọelu dị, ọ bụghị oge niile ka ị ga-etinyenwu akpa n'ime 'overhead bin' dị n'ebe oche gị dị. Nke a kpatara ụfọdụ ndị mmadụ na-eji akọ ọnụ ma onye ọzọ si n'oche ọzọ bịa itinye ihe n'oche ha.
content_237	Ihe ndị ọzọ nwere ike ibute esemokwu n'ime ụgbọelu bụ ebe a gara mposi maọbụ ebe ndị mmadụ na-azọ onye ga-anọ n'isi mpio.
content_237	5) Ise foto
content_237	Ọ na-amasị ọtụtụ ndị mmadụ ise foto a kpọrọ 'selfie' ma ha banye n'ụgbọelu.
content_237	Nke a abụghị naanị ndị Naịjirịa ka ọ metụtara, mana ụfọdụ na-akawa ahụ gaa n'oche na-abụghị nke ha maka ise foto a.
content_237	Ọ bụghịzị ihe ọhụrụ ịhụ ka onye kwesịrị ịnọ na 'economy class' biliri ọtọ gaa n'oche ndị 'business class' ise foto ma ụgbọelu tụọ ụkwụ n'ala.
content_237	Ha na-eme ya ma ụgbọala fetuo, maka na ndị nọ na 'business class' na-ebu ndị 'economy class' ụzọ aritu.
content_237	Ego ha na-akwụkwa na-aka nke ndị 'economy class', nke kpatara ụfọdụ ji ese foto a igosi 'ị makwa ndị anyị bụ'.
content_237	N'otu aka ahụ, ụfọdụ na-ese foto n'ime ụgbọelu iji gosi ndị mmadụ na ha 'so nn'ihe a na-eme', ọkachasị ndị ọ bụ mbụ ha na-efe n'ụgbọelu.
content_237	6) Ịrịọ efere nri ọzọ
content_237	Nke a bụ ọnọdụ ebe mmadụ ga-asị ndị ọrụ ha bụ ịlekọta ndị na-eme njem ụgbọelu ka o nye ya efere nri maọbụ iko mmanya ọzọ. Bekee kpọrọ ya 'second helping'.
content_237	Ọ bụghị na ọ bụ naanị ndị Naịjirịa na-eme etu a, maọbụ na ọ bụ ihe ọjọọ ime ya, mana ị banye ụgbọelu bu ndị Naịjirịa, ị ga-ahụ ka ọtụtụ mmadụ na-ana ihe oriri ugboro ugboro.
content_237	N'afọ 2017, otu onye na-arụ na British Airways were iwe ma kwuo etu o si kpọ ịrụ ọrụ n'ụgbọelu bu ndị Naịjirịa asị.
content_237	7) Ibili ọtọ tupu ụgbọelu akwụsị
content_237	Gịnị mere o ji adị ndị Naịjirịa ọsịsọ iritu n'ụgbọelu?
content_237	Ọtụtụ ndị mmadụ anaghị ekwe ka agbapee ụzọ ụgbọelu tupu ha ebilite ọtọ gawa nso ụzọ ahụ.
content_237	Ị banye n'ụgbọelu ndị Naịjirịa nọ n'ime ya, ị ga-ahụ na ozugbo ụkwụ ụgbọelu ahụ tụrụ n'ala, ọ dị ha ọsịsọ iritu. Ọ bụ obiọma na ihe mberede emeghị ka ha ji eme omume a?
content_237	Akụkọ ndị ga-amasị gị:
content_237	Ndị njem ụgbọelu atọla taa
content_237	Ụgbọelu Osinbajo enweela nsogbu n'elu
content_237	Ihe dị n'akpa gị e nwere ike ịkpọga gị nga?
content_238	Ndị eze
content_238	'Igbo enwe eze' bụ otu okwu ma nwa a mụrụ n'ala Igbo taa mara maka na ndị igbo na-ahụta onwe ha dịka ndị enweghi otu onye a kpọrọ eze.
content_238	Mana nke a apụtaghị na igbo enweghị usoro ọchịchị na-agara ha nke ọma na mgbe ochie.
content_238	Usoro ahụ nwere ike ọbụghị usoro ndị ọzọ nabatara mana ọ bụ etu ha ghọtara iji chịa onwe ha na-enweghi nsogbu ọbụla.
content_238	Ihe ise masịrị ụmụnwaanyị
content_238	Ụmụnwaanyị ewechighala isiowu n'ụdị ọhụrụ
content_238	I ga-egbu ụdịrị ichi a egburu mgbe gboo?
content_238	Mana oge ndị ọcha bịara, usoro a edoghi ha anya.
content_238	Usoro a bụ otu dị iche iche nwere ọrụ ha na-arụ n'obodo ịhụ na enweghi nsogbu dapụtara nakwa enweghi arụ ọbụla ga-emerụ ala.
content_238	Otu ndị a bụ; Ọkpala, Ụmụnna na ụmụada, otu ọgbọ, ndị nze na ọzọ na mmanwụ.
content_238	'Ndị ụlọ anyị sị m ma alọtazina ụlọ ọzọ ma m ahụghị di'
content_238	Osu a ga-akwụsị n'ala Igbo?
content_238	Lee uwe ndị Igbo na-eyi aga igba nkwu
content_238	Ihe otu ndị igbo na-arụ
content_238	1. Ndị nze na ọzọ - Ndị nze na ọzọ bụ dị kachasị n'obodo, ha bụ ndị ikpeazụ okwu na-agakwu. Ha bụ ekwucha ọgwụ n'okwu niile gbasara obodo. Ha bụ ndị na-eji omenaala na ọfọ obodo ịhụ na a na-ekpe ikpe ziri ezi nakwa ịhụ na aka mmadụ niile kwụ ọtọ. Tupu anabata mmadụ n'otu a, ọ ga-abụ onye amamihe ha na-akpụ n'ala site n'ihe ọ hụrụla na ihe ọ gabigarala
content_238	Ya mere o ji abụ ụmụnwoke garala ọgụ na agha na mgbe mbụ, merie n'agha ma oge ụfọdụ jiri okpokoro isi mmadụ lọta.
content_238	A na-akwanyere ha ugwu pụrụiche n'ala Igbo ebe ndị nọ n'otu nze na ọzọ na-eyi ugo n'okpu ha igosi na ha bụ ndị e ji eme ọnụ n'obodo maka na ugo bụ nnụnnụ kachasị mma n'ala Igbo.
content_238	Akwa ọcha ha na-eyi na-egosi ndị dị ọcha n'obi nakwa n'agwa nakwa n;ikpe ziri ezi.
content_238	Okpu mmemme ha na-ekpu na-egosi na site n'ahụhụ ha nakwa ọbara ha mefuru n'agha ka ndị obodo ha ji aga n'ihu.
content_238	E kere ya udo abụọ; ndị nze na ndị ọzọ. Ndị nze karịrị ndị ọzọ n'ọkwa.
content_238	2. Ụmụnna - Ndị a bụ ụmụnwoke ụmụọkpala si n'ezinaụlọ dị icheiche n'obodo. Ha bụ ndị na-eme mkpebi gbasara okwu dị icheiche n'obodo etu o si gbasara agamnihu na ọdịmma obodo.
content_238	Ndị ụmụnna ka a na-ekpesara ma onye ọbụla mee ihe ọjọọ, ha bụ ndị na-aga n'ọnụ arụsị ịchọpụta ihe arụsị na-ekwu gbasara obodo maọbụ gbasara ezinaụlọ ha.
content_238	Ezinaụlọ niile na-enwe ndị ụmụnna ha bụ ebe a na-ebido ikpe ọbụla gbasara esemokwu dịka okwu ala, okwu ime obi, okwu gbasara ihe nketa nwaanyị na arụ megidere ala dịka onye gburu mmadụ, izu ohi, ịkwa iko maọbụ idina nwunye maọbụ di mmadụ. Mkpebi ọbụla ha mere na-adịgịde n'obodo niile.
content_238	A na-ahụ ụmụnna dịka ndị nnọchite anya si ezinaụlọ dị icheiche.
content_238	3. Ụmụada - Otu nke a bụ otu ụmụnwaanyị n'obodo, ebe a ka ụmụnwaanyị na-ejiko onwe ha ọnụ kpaa maka ọdịnaihu ezinaụlọ ha na ihe gbasara di ha na ụmụaka ha. Ndị ụmụada ka a na-akpọ ikpe udo oge ọbụla e nwere esemokwu n'etiti obodo na obodo ma ihe niile ha kpebiri, anaghị agbagha ya agbagha.
content_238	Ndị ụmụada bụkwa ndị na-ekpe udo n'etiti ụmụnne ha ụmụnwoke na ndị nwunye ha iji hụ na e nwere otu ihu maọbụ otu obi n'ezinaụlọ. Ndị ụmụada gụnyere ụmụnwaanyị ndị a mụrụ n'ezinaụlọ nakwa ụmụnwaanyị ndị alụbatara n'ezinaụlọ.
content_238	4. Otu ọgbọ - Nke a bụ otu ebe ndị bụ ọgbọ dịka ụmụnwoke a mụrụ n'otu oge. ha bụ ndị na-ahụ maka nchekwa obodo niile. Ha bụkwa ndị na-aga agha maọbụ ọgụ oge ọbụla ọgụ dapụtara. Ha bụ ndị na-ekpocha ụzọ, mmiri na ahịa ma o nwee ihe gbochiri ya maọbụ na mmiri buru ahịhịa nọchie ụzọ. Ọ bụkwa ha na-emepụta ihe ọbụla otu ụmụnna maọbụ ndị nze na ọzọ nyere n'iwu dịka ọ bụrụ na o nwere onye a ga-achụpụ n'obodo maọbụ onye a ga-amachị. Ha ga-agba mbọ hụ na onye ahụ pụrụ n'obodo ma gatee aka.
content_238	5. Mmanwụ - otu mmanwụ bụ otu na-anabata naanị ndị gabigara otu nnabata ha. Ha na-arụ ọrụ ndị uweojii hụ na e nwere usoro n'obodo. Oge ọbụla e nwere esemokwu dịka ala, mmanwụ na-aga kụọ ọmụ n'ala ahụ nke gosiri na o nweghi onye ọbụla a ga-ekwe ka ọ banye n'ala ahụ rue oge a mere mkpebi gbasara ya.
content_238	Mmanwụ nwekwara oge ọ na-apụta iji mee ndị obodo obi aṅụrị site na ịụ̀ba egwu.
content_238	Nyiri dị n'ọchịchị oge ahụ na nke ugbua
content_238	Ndị nze na ọzọ dịka ndị na-achị obodo, ha bụ ndị ikpeazụ okwu ga-erute ntị, ọ bụ okwu ọbụla na-ekweghi mmeta n'etiti ndị ụmụnna na ụmụada ka a na-ewetara ha. Ha bụ ekwucha ọgwụ n'okwu ọbụla
content_238	Ndị ụmụnna na ndị ụmụada dịka ndị nnọchite anya n'obodo. Ndị ụmụnna na-eme iwu gbasara obodo ebe ụmụ ọkpara n'ezinaụlọ dị icheiche n'obodo na-anọ na ya
content_238	Otu ọgbọ dịka ndị agha obodo, na-echekwa obodo ma na-ahụ na obodo niile bi n'udo. H na-aga agha maọbụ hazie ihe dị n'obodo na-adịghị eti o si kwesi.
content_238	Mmanwụ bụ uwejii obodo na-eje akpụpụta ndị mere ajọ ihe n'obodo.
content_238	Otu ndị a ka ala Igbo ji aga n'oge mbụ tupu ndị ọcha eweta usoro ha kpọrọ 'Warrant Chiefs' ebido.
content_238	Otu ndị a rụrụ ọrụ n'oge mbụ mee ka ala igbo na-aga n'ihu na-enweghi onye ọbụla ha kpọrọ eze mana etu ọ dị ugbua, a na-echizi eze e ji eme ndọrọndọrọ ọchịchị.
content_238	Ajụjụ a na-azjụzị bụ, usoro ndị Igbo ji aga ugbua ọ na-eme ha nke ọma karịa usoro ha ji aga oge gara aga?
content_239	Onye nyemaaka na-arụ ọrụ dị iche iche n'ime ụlọ
content_239	Onye bụ onye ahụ ị chọrọ ka ọ bụrụ onye enyemaaka n'ulọ gị?
content_239	Akụkọ dị iche iche na-apụta n'oge gara aga gosi etu ndị nyemaaka na-atọ ụmụaka maọbụ ya na ha a na-eme mmekọrịta ahụ.
content_239	N'ọnwa Disemba n'afọ 2014, otu nwaanyị aha bụ Juliet bụbu onye enyemaaka tọrọ ụmụnwata abụọ n'otu ezinaulọ biri na Magodo na Legos steeti.
content_239	Ị ma ọrụ ndị ụmụnna na otu anọ ọzọ kachasị mkpa n'ala Igbo?
content_239	Ihe 7 ị ga-eji cheta ndị Naịjirịa ma ị zute ha n'ụgbọelu
content_239	Nne ụmụaka aha ya bụ Onajite Esharegharan gwara ndị uweojii na ya nụrụ maka onye nyemaaka n'elu webusait a kpọrọ OLX.
content_239	O nwekwara ụmụaka abụọ ndị odibo tọrọ na Shagamu, ọzọ bụkwa ụmụaka atọ a tọrọ na Shasha na Legos.
content_239	Mary Akinloye bụ onye nyemaaka ha tọrọ oge ahụ kpọrọ nne na nna ụmụaka n'elu ekwe ntị na-ajụkwa ha maka ego ntọhapụ ruru nde naira 15.
content_239	Ọtụtụ ezinaụlọ na-emegbu ndị nyemaaka ha
content_239	O bụ oge okwu pụtara ka ndị uweojii dọrọ ndị nne na nna aka na ntị na ọ dị ezigbo mkpa ka ha maa maka onye ga-abụ nyemaaka na bee onye ọbụla.
content_239	Mana maka ụwa sị dị ugbua, ọtụtụ ezinaụlọ na-achọ onye ga-abụ onye nyemaaka n'ezinaụlọ ha.
content_239	Ihe niile diri mkpa ma ị na-achọ onye nymemaaka
content_239	BBC Igbo gbara otu nwaanyi aha ya bụ Joke Afolabi bụ onyeisi ụlọọrụ na-ezipu ndị ọrụ nyemaaka a kpọrọ 'Conciege and Home Care Services' ajụjụọnụ gbasara okwu a.
content_239	Afolabi kwuru na ọ bụ eziokwu na ụlọọrụ ha na-ezipu ndị mmadụ dịka ndị nyemaaka gawa ụlọ dị iche iche mana ha na-agba mbọ hụ na ndị niile a tinyere n'ọrụ bụ marị ihe a chọrọ n'ụwa.
content_239	Onye ọzọ aha ya bụ aha bụ Christanah Akindolie bụ onye ọrụ ndụmọọdụ gwara onye ntaakụkọ anyị na ọ dị ezigbo mkpa ka ị bụrụ onye na-edo anya, onye nwere ọchịchọ ịmata ihe niile.
content_239	Ajuju asaa ịkwesiri ịgba onye ọbụla chọrọ ịbụ onye nyemaaka gị
content_239	Gba mbọ hụ ọbụghị nwatakịrị bụ onye nyemaka gị
content_239	1. Gịnị mere i ji hapụ ebe ị na-arụ n'oge mbu?
content_239	Ọ na-eme nkọwa a, lee anya ka ị mara n'okwu ya ọ na-adaba.
content_239	2. Ebe ka i si bịa? Onye bụ nne na nna gị? Ezinaụlọ gị?
content_239	3. Nata ya aha na akara ekwenti onye ọ rụrụ ọrụ n'aka ya tupu ọ bịa na nke gị.
content_239	4. Lee uda olu ya nakwa omume ya mgbe ọ na-asa gị okwu.
content_239	5. Nye ndị uweojii aha ya, ka ha nyocha ọfụma mara ma ọ bụ onye nupuru isi n'iwu, maọbụ onye ha na-achọ achọ.
content_239	6. Kpọrọ ya gaa ụlọọgwụ ka ha nyocha ya, ka ha mara ma ọ dị ime, maọbụ o nwere ọrịa mmịnwụ(HIV), ịba ojii (hepatitis) nakwa ụkwaranta (tuberculosis.)
content_239	Ha nyochakwa ụdi ọbara dị ya na-ahụ(blood group) maka adịghị a ma ama.
content_239	7. Lebanye anya na ndị kwudoru ya dịka onye akaebe.
content_239	Akụkọ ga-amasị gị
content_239	Akụkọ na-eme ugbu a: Ụlọikpe akagbuola ntuliaka imeụlọ APC mere n'Imo steeti.
content_239	Ụlọomeiwu ukwu Naịjirịa etinyela ọnụ n'ọnwụ 'Corper'
content_240	Okey Ndibe sị na, "Agha abụghị ihe onye ọbụla hụrụ ihe mere n'afọ 1967 ruo 1970 ga-asị ka o mee ọzọ."
content_240	O kwukwara ihe mere ogbaghara jiri ka dị n'ala Naịjirịa ruo taa.
content_240	O nyere ndị ntorobịa ọdụmọdụ gbasara otu ha siri chọọ ka ha nwe nwereonwe nke ha - nsogbu ga-adị na ya na ihe ha kwesiri ime.
content_240	Ndị mere akụkọ a: Chioma Nkemdilim na Grace Ekpu.
content_241	Ike Ekweremadu
content_241	Ekweremadu anọọla ụlọomeiwu Naịjirịa afọ 11, nke mere ka ọ bụrụ onye omeiwu kachasị nọrọ ogologo oge n'ụlọ ọrụ ahụ
content_241	Nke a bụ mbụ a na-ehibe ọgbakọ 'International Parliament for tolerance and peace (IPTP)' iji wee kwado mmekọrịta na mkparitaụka gbasara ọdimma nakwa nsogbu na-esogbu akụkụ mbaụwa dị iche iche.
content_241	Ọgbakọ a nke e mere n'izu ụka mbụ n'ọnwa Julaị n'obodo Malta họpụtara Taullant Balla nke si ụlọomeiwu Albania dịka onyeisi mbu, ebe osote onyeisi ụlọomeiwu ukwu Naịjirịa bụ Ike Ekweremadu bụ onyeisi kọmiti na-ahụ maka imepụta iwu na ya.
content_241	Onyeisi ọgbakọ ukwu a mutara ọgbakọ nke nta (IPTP) a bụ Ahmed bin Mohammed Al-Jarwan, kwuru na dịka mbaụwa niile na-agabiga mkpasuiwe, esemokwu dị n'okpukpere, iyi egwu, ịhọ otu, oke ogbubgu nakwa ndị ọzọ, ọgbakọ a ga-enye aka iweta udo.
content_241	Akpugo dịzị oyi ugbua - Ebere Amarizu
content_241	Nọt Koria ka chọrọ nzukọ ha na Trump
content_241	Trump na Kim a ga-ekwe n'aka nke udo?
content_241	Al-jarwan kwuru na ọ bụghịzị sọsọ na mpaghara ndị omeiwu na-anochite ka ha ga na-anwa oke ha, na ha kwesiri ịgbasapụ aka udo nye mbaụwa niile.
content_241	Ihe ọkwa Ekweremadu pụtaara Obodo Naịjirịa
content_241	Onye ndụmọdụ n'ụlọọrụ Ike Ekweremadu bụ Uche Anichukwu gwara BBC Igbo na ọnọdụ ọhụrụ a bụ nnukwu ihe meere ndị Naịjiria nakwa ndị Igbo.
content_241	O kwuru na e ji iweta udo mara Ekweremadu mgbe ọ chịburu n'ụlọomeiwu nke 'Economic Community of West African States (Ecowas)'.
content_241	Anichukwu kwuru na Ekweremadu na ndị omeiwu ndị ọzọ si n'akụkụ mbaụwa niile n'ọgbakọ a ga na-atụgharị uche ma mepụta iwu dị iche iche ga-enyeaka iwebata udo na mbaụwa.
content_241	Gere ihe o kwuru n'uju ebe a:
content_241	Akụkọ ndị ga-amasị gị:
content_241	Dino Melaye: Onye omeiwu ukwu etiela egwu ọzọ
content_241	Otu nwoke agbaala onwe ya ọkụ na ndụ
content_241	A chụọla onye Ndị uweojii gbagburu 'corper' n'ọrụ
content_242	Gọvanọ Lalong na david Young
content_242	Osote onyeisi ozi ụlọ nnọchite anya mba Amerịka na Naịjirịa bụ David Young kwara gọọmentị etiti ka ha kwụsị ogbugbu ndị mmadụ ma nwụchie ndị aka ha dị na ya.
content_242	Young kwuru na ndụ bụ ihe dị nsọ agbanyeghi ogogo, agbụrụ maọbụ okpukperechi onye ahụ.
content_242	O kwuru nke a mgbe o mere njem iti aka n'obi n'isi ọchịchị Platu steeti bụ Jọs ebe ọ hụrụ Gọvanọ Simon Lalong nke steeti ahụ ụnyaahụ.
content_242	Lee ihe ndị Buhari na Trump kpara
content_242	Plateau: 'Ha gburu nne m, nna m, nwunye m na ụmụ m'
content_242	Plateau: 'Ozi ịtiakanobi ezughi'
content_242	Young na ndị otu kasiri ndị Platu Steeti obi maka ogbugbu ndị obodo ha mere na nso nso a.
content_242	Ọ rụtụrụ aka ka ndị mmadụ na-ekwupụta udo na ị dị n'otu mgbe niile.
content_242	N'okwu ya " Ndụ dị nsọ, agbanyeghi ebe mmadụ ọbụla si pụta, ma ịbụ ọchị ehi, onye ọrụ ugbo, ndị ụka kraịst ma ọ bụ nke alakụba.
content_242	"Tigbuo zọgbuo bụ okwu dịrị gọọmentị steeti ma ọ bụ nke etiti, ekwesiri ịgba mbọ gbochie ya."
content_242	Na nzaghachị Gọvanọ Platu steeti bụ Simon Lalong gwara ya na gọọmentị na-agba mbọ igbo nsogbu a.
content_242	O gwara ya na gọọmentị etiti na mba ụwa niile ga-ekpe ndị anwụchiri ikpe ma taa ha ahụhụ ruru ha.
content_242	Akụkọ ndị ga-amasị gị:
content_242	Ihe otu CUPP na-eme iji 'chutu' Buhari
content_242	Ndị ọrụ FRCN gbanyụrụ redio n'ụbọchị 9 Julaị
content_242	Ọ bụghị iwu na Gọv. Rochas ga-aga nzukọ ndị gọvanọ - Onwuemeodo
content_243	Akụkọ ndị dị mkpa.
content_243	Buhari akatọọla ndị na-ata ya ụta
content_243	Onyeisiala Mohammadu Buhari akatọọla okwu ụfọdụ ndị ndọrọndọrọ ọchị na-ekwu na ọgbara nkịtị n'ihe gbasara ogbugbu ndị mmadụ na Naịjirịa.
content_243	Buhari kwuru nke a n'ọgbakọ ndọrọ ndọrọ ndị APC mere n'Ekiti Steeti ụnyaahụ iji kwado kayode Fayemi ịbụ gọvanọ steeti ahụ.
content_243	Ụka Angịlịkan adụọla Buhari ndụmaọdụ
content_243	Ụka Angịlịkan nọ na mba karịrị otu narị iri isii na ise n'ụwa niile
content_243	Ndị ụka Anglican nke Nnewi Dayọsis agwala onyeisiala Buhari ka o chegharịa echiche n'atụmatụ ya ị pụtagharị n'ọkwa ọzọ.
content_243	Nke a dị n'ozi  ụkọchukwu Godwin Okpala wepụtara kwuo na ụfọdụ na-ahụ ya dịka ogbunigwe nchere oge.
content_243	United Kingdom ga-eri Facebook iwu
content_243	Cambridge Analytica bụ ụlọọrụ mba Britain na-ahụ maka ichekwa ozị
content_243	Ngalaba na-ahụ maka nchekwa data na United Kingdom ga-eri ụlọọrụ Facebook iwu ego ruru paụnds puku narị ise maka ị da iwu nchekwa data
content_243	Kọmishọna na-ahụ maka ozi kwupụtara nke a mana ụlọọrụ Facebook kwuru na ha ga-asa okwu n'oge na-adịghị anya.
content_243	Egwuregwu:
content_243	Gee nkeji nke ụtụtụ a:
content_243	Ihe onyonyo nke taa:
content_244	Akụkọ ndị dị mkpa
content_244	Okwu na-ewu n'elu soshal midia ọkachasị Twita bụ ihe gbasara ikikere nwaanyị ịzụta maọbụ rite ala n'aka nna ya n'ala Igbo.
content_244	Ụfọdụ na-ekwu na ha kwenyere n'omenala a  ebe ndị ọzọ na-ekwu n'oge eruola iji gbanwe ya bụ omenala.
content_244	Ndị ụlọomeiwu Imo steeti nwere nzuko n'isi osote gọvanọ ha bụ Eze Madumere ekpebiela na ọ bụ ọkaikpe nke steeti ahụ ga-ekwu ma aga-achupụ ya n'oche ọchịchị n'ime ọnwa atọ maọbụghị.
content_244	Cheta na ndị ụlọomeiwu nke Imo steeti kwuru na ha ga-achutu Madumere maka ebubo nrụrụaka ha boro ya.
content_244	N'okwu yiri ibe ya
content_244	Achụturu Peter Azi bụbu ọnụ na-ekwuchitere ụlọomeiwu nke Platu steeti n'ọkwa ya n'ehihie taa.
content_244	Onye ọọ ewepụrụ bụ inyeisi ndị kachasị n'ọnụọgụgụ bụ Henry Yunkwap.
content_244	N'akụkọ ofesi
content_244	Praim minista mba Jamini na Onyeisiala mba Amerịka amaala aka dịka ha na-akwado ịga nzụkọ otu NATO na Brussels.
content_244	Donald Trump na-ebo ụfọdụ mba n'ime ọgbakọ ahụ ebubo ịkpachi ego ha.
content_244	N'Egwuregwu,
content_244	Ebe niile tọgbọ chakoo ugbua na mba Briten ebe otu egwurewgwu ha na-akwado ị zute Kroeshia na asọmpị ga-egosi onye ga-abịa nso ị bu ikombaụwa.
content_244	Anyị ga-ama onye ga-emerị ma ọ kụọ elekere asaa nke mgbede a.
content_244	Gee nkeji nke mgbede a:
content_245	Boko Haram egbuola ihe karịrị mmadụ puku iri abụọ ebe ha chụpụrụ mmadụ ruru nde na mpaghara Naịjirịa, Chadị kamgbe ha malitere n'afọ 2009.
content_245	Boko Haram egbuola ihe karịrị mmadụ puku iri abụọ ebe ha chụpụrụ mmadụ ruru nde na mpaghara Naịjirịa, Chadị kamgbe ha malitere n'afọ 2009.
content_245	Ụlọikpe pụrụiche na-ahụ maka ihe banyere iyi ọha egwu bụ nke Bekee kpọrọ "terrorism" tụrụ mmadụ  113 mkpọrọ maka ha dara iwu megidere iyi ndụ egwu.
content_245	Ndị a amara ikpe nwetere oge dị icheiche mgbe akpụpụtara ha n'ụlọikpe pụrụiche dị n'ọdọ ndị agha Naịjirịa dị na Kaịnji, Naịja steeti.
content_245	Iwu a sịrị ndị a dara gunyere ị so n'otu Boko Haram, izo ozi ga-enyere ndị ọrụ nchekwa obodo aka, inyere ndị otu oyi egwu aka ma soro mee ihe ga-eyi obodo egwu, nke butere ogbugbu mmadụ.
content_245	'A ga-agbaghara ndị Boko Haram chegharịrịnụ'
content_245	Kedụ isi ụka Naijiria na Boko Haram?
content_245	A malitela ikpe ndị Boko Haram ikpe
content_245	Ndị ikpe a metụtara gụnyere Kabiru Mohammed, bu onye Kaban-Magadan, dị na Funtua, Katsina steeti. Eboro ya ebubo na azụru ya maka iji ogunigwe na ihe iyi egwu ndi ọzọ. Ndị nchekwa kwukwara na o so mkpa ike na Bama, Konduga, na Baga dị na Borno steetị nakwa Damaturu dị na Yobe steeti.
content_245	Mohammed kwuru na ya banyere Boko Haram n'afọ 2013 ma bụrụ onyeisi.
content_245	Ndị Boko Haram a nwụchiri n'afọ 2009
content_245	E kwuru na o du ndị ọzọ ga mwakpo mmadụ na obodo.
content_245	Mohammed gbakwara ama na ọbụghị mmadụ kwanyere ya ịba Boko Haram, mana onwere mgbe ike ụdịrị ndụ ha na-ebi gwụrụ ya ike, nke mere ojiri tụfọ egbe ya wee gbaje Katsina.
content_245	Anwụchịrị ya na 2015 n'ọdọ ụgbọala na Katsina. O kwenyere na ebubo asaa eboro ya nke mere eji tuọ ya mkpọrọ mkpụrụ ọka ruo afọ 30.
content_245	Ụfọdụ ndị ọzọ atụrụ mkpọrọ bụ Adamu Mohammed dị afọ 22, ma bụrụ onye Gombe steetị.
content_245	Eboro ya ebubo na o gburu mmadụ isi ma tụọ ogbunigwe n'ime ahịa. Mohemmed kwenyere na ya gburu mmadụ isi, ma kwuo na ọ bụ n'ime iyi ka ọ tụnyere ogbunigwe ahụ.
content_245	Ya na onwe ya nwetere afọ 25 na mkụrụ ọka.
content_245	Ihu foto ndị Boko Haram a na-achọ achọ
content_245	Banzana Yusuf, bu onye Kano, nwetere afọ 20 maka etu aka ya siri dị na ntọrọ umu Chibok n'afọ 2014.
content_245	Otu onye ndị DSS kpọrọ "ezigbote onye Boko Haram" bụ Sabo Kyari Mohammed, nwetere afọ isi na mkpọrọ. Ekwụrụ na Mohammed na-agbara ndị Boko Haram ama ma soro mee mwakpo akpọrọ "operation pointand kill" na Bekee na obodo ya bụ Misau di na Borno steeti. Ndi agha nwụchịri ya na nwụnye ya na umu ya na Platu steetị.
content_245	Zainab Idris, bụ nwunye onye isi agha Boko Haram akpọrọ Babawo, sọ na ndị a amara ikpe. Anwụchịrị Zainab Idris ka ọ na-aga Sambisa, bụ ebe di ya nọ.
content_245	Gọọmentị Naịjirịa na-akọwa na ha emeriela Boko Haram n'atụtụmatu Bekee kpọrọ "technical deafeat", mana otu a ka na-akpa ike na ọwụwa anyanwụ nke ugwu Naịjirịa.
content_245	Ndị ọzọ na-akpa ike na Naịjirịa ugbua bụ ndị a na-eche na ha bu ndị Fulani na-achi ehi.
content_245	Ọtụtụ mmadụ anwụọla na-aka ndị a na ebe dị icheiche na Naịjirịa.
content_245	Akụkọ ndị ga-amasị gị:
content_245	World Cup 2018: Kroeshia agbapụla Ingland n'ụzọ njem ị bute ikombaụwa
content_245	Akụkọ dị mkpa na mgbede a
content_245	Ala Igbo ebutela esemokwu n'etiti nwaanyị na nwoke
content_246	Akụkọ ndị dị mkpa.
content_246	Ndị ọchị ehi agbarụọla ihu na mkpebi ndị Gọvanọ mpaghara ọwụwa-anyanwụ
content_246	E gbuola ọtụtụ mmadụ n'ọgụ dị n'etti ndị ọchị ehị na ndị ọrụ ugbo
content_246	Otu Miyetti Allah nke mpaghara ọwụwa-anyanwụ agbarụọla ihu maka mkpebị ndị gọvanọ mpaghara ahụ mere na ha ekweghi ịmapụta oke ala maka ịzụ ehi.
content_246	Onye ndu otu ahụ bụ Alhaji Gidado Siddiki kwuru na mkpebi a juru ha anya agbanyeghi mmekọrịta udọ dị n'etiti ha na Gọvanọ ndịa.
content_246	Atụọla ndị Boko Haram dị 113 mkpọrọ ọka
content_246	Ndị Boko Haram a nwụchiri n'afọ 2009
content_246	Ụlọikpe na-ahụ maka ndị na-eyi ndụ egwu atụọla ndị Boko Haram dị otu narị na iri na atọ mkpọrọ maka nsonye ha n'iyi ndụ egwu.
content_246	Gọọmentị etiti mara ndị a ikpe n'ụlọikpe pụrụiche dị n'ogbe ndị agha Wawa Kaịnji nke Naịja Steeti.
content_246	Na Mba ofesi
content_246	Di na nwunye ndị Naịjirịa bi na mba Ịngland agbanahụla nchụlata dịka ha gwara ndị ọrụ njem na mba ahụ na a ga-ebi ụmụ ha ndị nwaanyị ugwu ma ha lọta na Naịjirịa
content_246	Ụlọikpe ndị ọrụ njem na Mba Ịngland ga-eleba anya na mkpesa ha n'ime ọnwa Ọktoba nke afọ a.
content_246	Egwuregwu:
content_246	Mba Kroeshịa ji ọkpụ goolu abụọ asatara otu gbapụ Ịngland iji rue agba ikpeazụ nke mbụ ha n'asọmpi Iko Mbaụwa
content_246	ha mere nke a site na goolu ndị si n'aka Ivan Perisich na Mario Manzukich.
content_246	Gee nkeji nke ụtụtụ a:
content_246	Ihe onyonyo nke taa:
content_247	E butele akwụkwọ ụfọdụ nke a kpọrọ 'non-sensitive materials'na bekee
content_247	Ngalaba na-ahazi ntuliaka nke a kpọrọ Inec n'aha ịchafụ eburula akwụkwọ ụfọdụ nke a kpọrọ 'non-sensitive materials' na Bekee bata ịlamoko Ekiti dị n'Ekiti steeti maka ntuliaka ga-eme na steeti ahụ. Ndị abụ foto si ebe ahụ dịka BBC siri seta ya:
content_247	Ntuliaka Ekiti
content_247	Ntuliaka Ekiti
content_247	Ndị ọrụ Inec gosikwara njikere ha dị ibido ihe ha bịara
content_248	Ndị na-achọ nnwereonwe Biafra
content_248	Otu na-agba mbọ maka nnwereonwe Biafra bụ Ipob ekwuola na okwu Miyetti Allah bụ otu na-anọchite ndị ọchị-ehi kwuru bụ okwu ha chọrọ iji maja ma yie ndị Igbo na ndị ọzọ sị ọwụwa-anyanwụ bị n'ugwu-awụsa egwu.
content_248	N'ozi nke odeakwụkwọ mgbasa ozi otu Ipob bụ Emma Powerful zitara BBC, Ipob kwuru na okwu ahụ bụ okwu dị ime ma marakwa ọgọdọ n'ihi ọ bụ mba ọgụ etinyere ọnụ n'ime akpa were na abaa.
content_248	Igbo enweghi oke ala maka ịchị ehi - Ndị gọvanọ
content_248	'Taa gọọmentị ụta maka oke ogbugbu mmadụ'
content_248	Ndị ọchịehi a ga-abụ ndị oyi egwu ka ha agaghị abụ?
content_248	Ha  kwuru na ha agaghị agba nkịtị ka o mezuo n'ihi na ha dị njikere ịwanye ndị ọbụla wakporo ndị sị ọwụwa anyanwụ na ọdọ-ahịa ha ji ọkụ n'aka.
content_248	"Anyị chọrọ ime ka odoo anya na iko ndị ọbụla mekatara wakpo ndị Igbo ọbụla maọbụ ahịa ha dị n'ugwu-awụsa ji manye ka anyị ga-eji manyere ha."
content_248	Akụkọ ndị ga-amasị gị:
content_248	Ọ fọrọ ka nwataakwụkwọ a nwụọ site n'ọgwụ mere mmebi
content_248	Ụlọikpe atụọla ndị Boko Haram 113 mkpọrọ
content_248	Ncheta mbido Agha Biafra
content_248	Gịnị ka ị kwesiri ima tupu ị nabata onye odibo
content_248	N'ọsịsa ha nyere n'ụbọchị Wenezde banyere mkpebi ndị gọvanọ ọwụwa-anyanwụ na ha agaghị enye ha ala maka iwu ọdọ-ehi, otu Miyetti Allah kwuru na ọ tụrụ ha na anya na ndị gọvanọ nwere ụdị mkpebi  ma kwuo na o kwesiri ka ha bụrụ ndị na-atọ ezi mkpụrụ dịka ndị Igbo bikwa na mpaghara ndị ọzọ na Naijiria.
content_248	Ndị otu Ipob kwuru na mkpebi ndị Gọvanọ ọwụwa-anyanwụ bụ iji gbochie ọgbaghara ma bụrụkwa ihe kwesiri na otu nọchitere ndị ugwu ( Arewa) na ndị chọrọ udo na Naijiria kwadoro.
content_249	Ndị agha Naịjirịa
content_249	Oteela ndị agha Naịjirịa jị awakpo ndị Boko Haram
content_249	Ndị agha Naịjirịa ekwuola na akụkọ kwuru na a wakporo ndị agha na Bama dị na Boronu steeti ma nara ha ụgbọ agha ha bụ asị.
content_249	Ha depụtara ihe a n'akwụkwọ sitere n'oche ọnye na-ekwuchitere ndị agha Naịjirịa ọnụ bụ Texas Chukwu.
content_249	Ha kwuru na ya bụ akụkọ na-edughie ndị mmadụ ma bụrụkwa nke e gbasasiri karịa ihe merenụ.
content_249	Ndị agha Naịjirịa kwuru na ha ji ohere a ekwe ndị bị n'ugwu Awụsa nkwa na onweghị ihe mebirinụ kama nchekwa ha ka kwụ chim.
content_249	Boko Haram awakpoola Maiduguri ọzọ
content_249	Egbuola ndị Boko Haram 5 na Sambisa
content_249	Agha iyi ndụ egwu ebibeghị
content_249	Ha kwuru na ọ bụ eziokwu na Boko Haram wakporo ha ma chọkwa ịnara ha ngwaagha ha mana ndị agha Naịjirịa meriri ha.
content_249	Ha kwuru na ha gburu ihe ruru ndị otu Boko Haram 22, ebe ụfọdụ ndị egbe a gbara agba meruru ahụ gbara ọsọ.
content_249	Ndị agha Naịjirịa kwuru na etu ọ dị ụgbua, na ha na-agba mbọ ịhụ na e jidere ndị otu Boko Haram ndị ọzọ gbara ọsọ.
content_249	Ha kwukwara na ndị agha meruru ahụ site n'egbe a gbara ha mana ha na-anata ọgwụgwọ n'ụlọọgwụ.
content_249	Ndị agha Naịjirịa dọkwara ndị ntaakụkọ aka na ntị ka ha kpachara anya ha maka ịdughịe ndị mmadụ n'akụkọ ha enyochaghị enyocha.
content_249	Cheta na akụkọ anya hụrụ mgbe ihe a mere kwuru na ndị Boko Haram anwuchiela ndị Naịjirịa 600 ma napụ ha ngwa agha ha.
content_249	Akụkọ ndị ga-amasị gị:
content_249	United Nations: Azụ ga-agwu na mmiri
content_249	Anyị ekwenyeghị na mpụtara ntuliaka Ekiti, mmerụaka juru ya-PDP
content_249	EFCC gwara Fayose: Anyị ga-ahụ n'oge na-adịghị anya
content_250	Nmachukwu Ebiowu
content_250	Anya ahụbeghị Nmachukwu
content_250	Otu nwa nwaanyị a kpọrọ Nmachukwu Ebiowu dị afọ atọ efuola n'obodo Okoti n'Anambara steeti.
content_250	Dịka ndị uweojii si kwuo, Nmachukwu na nne ya bụ Juliana Ebiowu gara mmemme mmechi ụlọakwụkwọ ya na 'The Light International School'.
content_250	Mgbe obere oge gachara, nne ya amalite ị chọ ya rue ugbua, ma ahụbeghị ya.
content_250	Etu nwaanyị siri kwaa odibo ya mmiri ọkụ
content_250	Otu nwoke egbuola ụmụaka ya n'Awada
content_250	Ụmụaka ruru puku 88 nwere ike ịnwụ n'oke agụụ
content_250	Ezinaụlọ ya na-arịọ ndị ọha niile enyemaka ị chọta Nmachukwu e kwuru dị ọcha ma na-asụkwa asụsụ Igbo ọfụma.
content_250	Anya ahụbeghị Nmachukwu
content_250	Ndị uweojii kwuputara na akụkọ yiri nke a mere n'ụlọakwụkwọ pramarị ọzọ n'Amawbịa ebe ụmụnwanne abụọ bụ Chidera na Kamsiyochukwu Iloka si n'ụlọakwụkwọ ha fuo.
content_250	Ha ji ohere a adọ ndị nnenanna nakwa ndịisiụlọakwụkwọ dị icheiche ha saa anya ma dịkwa njikere na ihe gbasara nchekwa ụmụaka ha na-eleta anya.
content_250	N'akụkọ yiri ibe ya, ezịnaụlọ Ekene ka na-achọ nwa ha nwaanyị bụ Adaobi furu efu kemgbe ụbọchị Mee 1 na Legọs.
content_250	Ozi a na-ewu ewu n'elu soshal midia bụ ndị mmadụ na-achọ otu nwata nwaanyị akpọrọ Elo Ogidi ebe nne ya na nna ya malitere ị chọ ya mgbe ha gbasara ụka n'ụbọchị Julaị nke asatọ na Legọs.
content_250	Ndị uweojii na-arịọ na o nwee ndị mmadụ ma ihe gbasara ụmụaka a kpọọ ha na 08075690784 maọbụ 07039194222.
content_251	Furtado na Brazil
content_251	Dọkịnta Furtado sị na ọnwụ nwaanyị ahụ dị nwute
content_251	Ama a gbaara ndị uweojii emela ka ha nwuchie dọkịnta Denis Furtado bụ onye asị gbụrụ nwaanyị chọrọ otele ukwu.
content_251	Ka ọ dị ụgbụa, Furtado nọ na ụlọ mkpọrọ ha na Rio de Janeiro ezuru nwaike.
content_251	Lilian Calixto bụ onye bịara ka o nye ya ukwu sara mbara nwunahuru ya n'aka maka ogwu asị na-ọgbara ya nke kwesiri inye aka ka otele ya buo ibu.
content_251	A ga-ekpe Denis Furtado ikpe ọchụ maka nke a.
content_251	Dọkịta egbuola nwaanyị otele ukwu gbalaga
content_251	Buhari akpọghachiela onyeisi NHIS
content_251	Akụkọ kọrọ na-ejidekwuru nne Furtado bụ onye a na-eche n'aka ya dị na ya bụ ọdachi.
content_251	Ndị na-enyocha ya bụ okwu sị na Dọkịnta Furtado gara ịrụ Calixto gbara afọ 46 ọrụ n'otele ya na-ụlọ be ya mgbe ọgwụ ọ gbara ya bidoro ịnye ya nsogbu.
content_251	Dọkịnta Furtado mere ngwa ngwa bụrụ Calixto gawa ụlọ ọgwụ bụ ebe ọ nọ nwụọ, dịka ndị uweojii si kwuo.
content_251	Akụkọ kwuru na mgbe o ruru na ya bụ ụlọọgwụ na obi bidoro ịkụsị nwaanyị ahụ ike.
content_251	Mgbe ahụ ka Furtado matara na ekwu adagharịala were rịe mbọmbọ ọsọ.
content_251	Ụbọchị Wednezde ka ọkaiwu Furtado kwuru n'aka Furtado dị ọcha, na ọ bụ maka obi mmapụ ka o jiri gbaa ọsọ.
content_251	Ihe nkiri o kwuru okwu ka ejidechere ya ụnyahụ Furtado sị na onwu Calixto dị nwute maka na ọbụghị taa ka ya bụ oke enwe tawara akwụ n'ohia.
content_251	Lilina Calixto dị afọ 46
content_251	Ọ sị na ya arụọla ya bụ ọrụ ihe uru ugboro 9,000 na-ekwukwa na iwu Brazil nabatara ụdị ọrụ ahụ.
content_251	A makwa Furtado ama na Brazil nke bụ na mmadụ ruru 650,000 na eso ya n'instagram.
content_251	Calixto si be ya na Kuiaba gawa sentral Brazil ụbọchị Satọde ịme ka otele ya bukwuo ibu bụ ebe ọ nọ zute onwu ya were gbahapụ ụmụ abụọ ọmụrụ.
content_251	Ndị uweojii kpụrụkwara enyi nwaanyi Furtado bụ onye ha na-eche na ọ na-enyere ya ka n'ọrụ ahụ.
content_251	Ndị ụlọọrụ na ahụ maka ahụike na steeti Rio de Janerio sị na ha amalitele nnyocha na ya bụ okwu.
content_251	Akụkọ ndị ga-amasị gị:
content_251	Ndị Igbo a ga-ege Ipop nti maka ntuliaka 2019?
content_251	Akpụpụla ụmụafọ Naịjirịa ise ụlọikpe
content_251	Ndị ojiegbeezu awakpuola ebe obibi n'Ọnịcha
content_252	Joe Igbokwe
content_252	Joe Igbokwe bụ ọnụ na-ekwuchiri otu ndọrọndọrọ ọchịchị APC na Legos
content_252	Joe Igbokwe, odeakwụkwọ mgbasaozi otu APC na  Legọs steeti abaala mmiri ọkụ maka ozi o dere n'elu Facebook n´ụbọchị ole n'ole garaaga.
content_252	Otu okaiwu aha ya bụ Ebun-Olu Adegboruwa gbara Igbokwe akwụkwọ n'ụlọikpe ukwu nke Lagos maka na n'ụbọchị 16 n'ime ọnwa nkea, Igbokwe boro gọvanọ na-achị Rivers steeti bụ Nyesome Wike ebubo n'elu facebook na ọ zụrụ mkpebi n'ụlọikpe ụkwu nke Abuja maka okwu gbasara 'Election Petition Appeal' na Bekee, ha zara n'Abuja.
content_252	Ortom: Ihe m jiri kpụpụ Miyetti Allah ụlọikpe
content_252	Igbokwe arịọla mgbaghara n'elu Facebook maka ozi a.
content_252	O dere na obi gbariri ya agbari maka ozi nkea o dere, na kwa na ọ bụghị echiche ya ịkparị ndị nọ n'isi oche ụlọikpe makana ya akwanyere ha ugo oge niile.
content_252	Mana Adegboruwa gbadosiri ụkwụ ike na ya agaghị anabata arịrịọ a Igbokwe dere.
content_252	Ọ gwara onye ntaakụkọ anyị n'elu ekwentị na arịrịọ Igbokwe dere ejubeghị ọnụ nke ihicha mkparị ọ kparị ndị na-arụ ọrụ okaikpe na ọkaiwu na Naịjirịa.
content_252	Ebun-Olu Adegboruwa bụ okaiwu ama ama na Legos
content_252	N'ọnụ okwu ya: "Iwe anyị na ihe Joe Igbokwe dere bụ makana ozi ya emeela ka ndị mmadụ kwụsị ịnwe ntụkwasị obi siri ike n'ihe niile gbasara ndị ọkaikpe na ọkaiwu n'ala anyị. Cheta kwa na ndị a bụ ndị ta ahụhụ ọtụtụ afọ ị gụ akwụkwọ tupu a bụrụ ndị ọkaikpe maọbụ okaiwu"
content_252	Adegboruwa kwuru na echiche ya abụghị ka Igbokwo ta ahụhụ na mkpọrọ maọbụ kwụ nha, o kwuru na ọ chọ ka Igbokwu kwupute n'ụlọikpe na  Nyesome Wike azụghị mkpebi na ụlọikpe dị na Naịjirịa.
content_252	Mgbọ niile anyị mere inweta Joe Igbokwe n'elu ekwenti maka ị sa okwụ a Adegboruwa kwuru amụpụtaghị mkpụrụ.
content_252	Ọ zaghị ekwentị ya oge BBC kpọrọ ya.
content_252	Ọzabeghịkwa ozi anyị degara ya site n'ekwentị ya.
content_252	Akụkọ ga-amasị gị
content_252	Nwoke o kwesịrị inyere nwunye ya aka n’ezinaụlọ?
content_252	Mmadụ 164 tọrọ na Russia amalitela njem ịlọta Naịjirịa
content_252	Dọkịnta Bumbum: Aka akparalanụ dibia otele ukwu
content_253	Erighi nri abalị n'oge na-ebute ọrịa
content_253	I makwana na erighị nri abalị n'oge na-ebuite ọrịa ?
content_253	Otu kpọrọ onwe ha Barcelona Institute for Global Health na bekee kwuru na nchọpụta ọhụrụ ha mere, na ọ na-ebute izi agede nke a kporọ 'prostrate cancer' maọbụ izi ara nke bụ 'breast cancer'.
content_253	Ọbịara ije ma-ụna n'ala Rọshịa
content_253	Naịjirịa na-atụ anya nlọta mmadụ otu narị iri atọ na-anọ tọrọ na Roshia ga-alaghachị azụ na Abuja taa.
content_253	Ozi na-eru anyị bụ na abaala ụgbọelu na kwa na ha ga-efadata na Abuja na abalị a.
content_253	Joe Igbokwe ga-aza ikpe di n'ishi ya
content_253	Otu okaiwu aha ya bụ Ebun-Olu Adegboruwa agbaala Joe Igbokwe bụ ọnụ na-ekwụrụ APC na Legos akwụkwọ n'ụlọikpe ukwu nke Lagos maka na o boro gọvanọ Rivers steeti bụ Nyesome Wike ebubo n'elu Facebook na ọ zụrụ mkpebi n'ụlọikpe kachasị n'Abuja.
content_253	Joe Igbokwe arịọla arịrịọ mana Adegboruwa gbadosiri ukwu ike na ya agaghị anabata arịrịọ a Igbokwe dere.
content_253	Son ebiyeela aka n'akwụkwọ
content_253	N'egwuregwu, ọgba bọọlụ Son Heung-min nke otu Tottenham ebinyeela aka n'akwụkwọ ọhụrụ nke otu ya ruo afọ 2023.
content_253	Son Heung-min banyere otu Tottenham n'afọ 2015. Ugbua o nyeela goolu ruru iri anọ na asaa.
content_253	Gee nkeji anyị
content_253	Lee ihe nkiri anyị
content_254	N'ala Igbo, di na nwunye na-erikọ nri n'otu efere.
content_254	Dịka Ikechukwu Asikadị na ọtụtụ ndị ọzọ ha na BBC Igbo nwere mkparịtaụka si kwuo, ọ na-egosi ịhụanya na ịdịnotu.
content_254	Asikadị sị, "Ọ na-adị mma ka nwoke na nwunye ọ lụzuru ọfụma na-erikọ nri."
content_254	Lee uwe ndị Igbo na-eyi aga igba nkwu
content_254	Nwoke o kwesịrị inyere nwunye ya aka n’ezinaụlọ?
content_254	Lee nri ogbenye 10 ọgaranya na-erizi
content_254	Mgbe ụfọdụ, enweghị ohere, amaghị esi nrị, ike ọgwụgwụ na ọrịa nwere ike ime nwoke na nwunye aghara ịnọkọ rie nri.
content_254	Mana ihe ndị a bụ obere okwu.
content_254	Di na nwunye irikọ nri na egosi ihunanya
content_254	Nke bụ okwu bụ nwoke Igbo ịjụ idetụ ire na nri nwunye ya siri iji gosi iwe ya.
content_254	Dike Asikadi siri kọwaa, iwe maka nnupuisi nwunye ọkachasị nwaanyị ịgba n'ezi, nwere ike ime ka nwoke ghara isonye nwunye ya rie nri.
content_254	Uchenna Omeke kwukwara otu okwu ahụ sị, "ọ chọputa na nwunye ya gbara n'ezi."
content_254	Di na nwunye irikọ nri ọnụ na-egosi ịhụnanya
content_254	Nwaanyị lụrụ di ịyị ọyị nwoke ọzọ bụ arụ kwọ nwa n'ala Igbo. E jighị ntị anụ ya.
content_254	Nke a bụ n'ihi dịka Asikadi siri kwuo, nwaanyị ịgba n'ezi na-egbu mmụọ nwoke ọkachasị ma ọ bụrụ na nwoke ahụ hụrụ ya n'anya ma na-emekwara ya ihe niile ọ chọrọ.
content_254	Nke ka nke dịka Oriakụ Celine Ekere siri kọwaa, na mpaghara Igbo ụfọdụ, nwoke riri nri nwunye ya na-agba n'ezi ji ọnwụ ụgwọ, ma ya ma nwa ha mụtara.
content_254	Ekere, onye bụ onye Ezaa n'Ebonyị steeti kwuru na 'Ọ bụrụ na nwaanyị gbaa n'ezi ma ọ lụọ di, ga sie nri nye di ya, di gị rie ya, nwa gị ga-anwụ. Di gị ga-ebido rịawa ọrịa. Oge ụfọdụ, ahụ ga-ejide nwa gị. O nwere ike, aka na ụkwụ ya azaa. Tupu ị mara ihe ga-eme, ọ nwụọ."
content_254	Dika ilu Igbo na-ekwu sị, 'onye mara asụ, sụọ a n'ikwe. Onye amaghị asụ sụọ n'ala.
content_254	Akụkọ ga-amasị gị:
content_254	Dọkịta egbuola nwaanyị otele ukwu gbalaga
content_254	Gịnị mere e ji ezi ọha ndị a na-enyocha maka mpụ na Naịjirịa?
content_255	Flying Eagles ga-asọmpị na AFCON
content_255	N'egwuregwu, otu Flying Eagles emeriela Mauritania ọkpụ ise na-asataghi ihe n'ime asọmpi ga-ahọpụta ndị ga-agba n'asọmpị iko mpaghara Afirika n'afọ 2019.
content_255	Nkea pụtara na ha ga-eso n'ime ala dị iche iche ga-asọmpị AFCON n'afọ na-abịa.
content_255	Ọ bụ n'ala Niger ka asọmpị a ga-ebido n'ime ọnwa Febuwarị.
content_255	Miyetti Allah kwesiri ịza ajụjụ - Gowon
content_255	Onyechiburu Naịjirịa dịka onyeisiala n'oge garaaga bụ Yakubu Gowon ekwuola na obi gbariri ya agbari maka ọtụtụ mmadụ nwụrụ n'aka ndị na-achị ehi buru egbe na steeti di iche iche n'afọ a.
content_255	N'ime ogbakọ Gowon na gọvanọ Benue steeti bụ Samuel Ortom mere, o kwuru na oge eruola ndị ọrụ nche dị iche iche n'ala Naịjirịa gbara onyeisi ndị otu Miyetti Allah ajụjụ ọnụ ga-akọwa ihe mere udi ihea na-eme n'ala a.
content_255	O'diakpo Obire apụọla na APC
content_255	Akụkọ pụtara na Delta steeti ugbua na-ekwu na O'diakpo Obire bụbụ onye na-azọ ọkwa ọchịchị dịka gọvanọ Delta steeti n'okpuru otu ndọrọndọrọ ọchịchị APC ahapuọla patị APC gawa otu Progressive Peoples Alliance.
content_255	Obire kọwara na ọ hapụrụ APC Delta steeti maka ọtụtụ nsọgbu na-emebi ihe n'ime patị a na steeti ahụ.
content_255	Okpomọkụ na-egbu nmadụ na Japan
content_255	Gọọmentị ala Japan na-adọ ndị ala ha aka na ntị ka ha zọ ishi ha maka nnukwu okpomọkụ na-egbu mmadụ ugbua n'ala ahụ.
content_255	Akukọ pụtara n'ala ahụ ugbua na-ekwu na mmadụ ruru iri atọ anwụọla maka okpomọkụ a.
content_255	Gee nkeji anyị nke ụtụtụ a
content_255	Lee ihe nkiri anyị
content_256	Osote onyeisi ndị uweojii nọ na Zoonu 2 dị n'Ikeja Legos bụ Adamu Ibrahim akwadola ka a chụlaa ndị uweojii SARS mmadụ anọ maka ebubo na ha zuru ohi nakwa mkpamkpa ndị ọzọ.
content_256	Otu onye uweojii welitere isi bụ Abayomi Shogunle depụtara ọchụchụ ha n'akara twitter ya.
content_256	Shogunle dere aha ndị a chụụ dịka Sgt. Adeoye Adekunle, Sgt. Adekitan Adebowale, Sgt. Agbi Lucky na Sgt. Odighe Hehosa.
content_256	Mana onye nkwuchiteọnụ zoonu ahụ bụ Dolapo Badmus gwara ndị ntaakụkọ na a kpụpụkwara ha ụlọikpe maka iji egbe gaa ohi, ịtọrị mmadụ, ijide mmadụ n'ike nakwa imekpa ndị mmadụ ahụ nakwa iyi ndị mmadụ egwu.
content_256	Badmus kwuruna otu kọmitii e kpokobara inyocha ihe ha mere bụ ndị kwuru ka a chụọ ha site na nyocha ha mere maka akwụkwọ ndị mmadụ dere megide ha.
content_256	Ọ kọwara na ndị dere akwụkwọ ahụ bụ Chukwudi Godwin Odionye onye e ji aha 'Bishọp" we mara ụbọchị Mee 2, 2018.
content_256	#EndSARS: Mgbanwe ọ bịala na ngalaba uweojii a?
content_256	Humphrey Nwosu: Agaghị m abịanwu emume ncheta Juun 12
content_256	Etu esiri jide ndị SARS mere mpụ
content_256	N'okwu ya: "Onye dere akwụkwọ ahụ kwuru n'ụbọchị Juun 4, 2017, ọ nọ na be ya oge mmadụ anọ ji ege wụbatara be ya ịnwụchi ya na ọ na-ebu amụma ụgha na ihe ịrịbaama ụgha.
content_256	"Oge ha nwụchiri ya, a kpọrọ ya gaa n'otu ụlọoriri na nkwari ebe ha dobere ya ma yie ya egwu na a ga-egbu ya ma ọ bụrụ na o meghi ihe ha kwuru."
content_256	Ọ gara n'ihu kọwaa na "Ụbọchị Juun 5, 2017, a kpọrọ ya gaa n'ụlọakụ ebe ha mere ha ka o tinyere ego ruru nde naịra asaa n'ụlọakụ otu n'ime ha.
content_256	"Oge anyị nwetara akwụkwọ ahụ, osote onyeisi ndị uweoji nyere iwu ka e lebaa ya anya."
content_256	Badmus kwuru na nyocha ahụ gosiri a onweghi usoro ziri ezi nke e soro iji nwụchi Chukwudi.
content_256	"Ndị SARS mmadụ anọ ahụ tọọrọ nwoke ahụ n'ụlọ ya ma jide ya megide iwu maka onwe ha" dịka Badmus si kwuo.
content_256	O kwuru na onyeisi ha enyela iwu na ha agaghị anabata agwa ọbụla na-ebuda aha ụlọọrụ ha maọbụ na-emchu ha ihu na mba ụwa.
content_256	Lee ihe ndị mmadụ na-ekwu maka nwụchi ahụ na twitter
content_256	Adrian kwuru na a ka ga-ahapụ ha etu e kwuo na e jideburu otu onye bụ Festus nke e ji Ijaya mara mana ọ ka na-emekpa ndị mmadụ ahụ.
content_256	Segalink kwuru na ntaramahụhụ ha kwesiri ịka mka na ọ bụ gọọmenti nyere ha egbe ha jiri zuo ohi.
content_256	Timothy Atori kwuru na nke a kwesiri ikuziri ndị uweojii ndị ọzọ ezi ihe ma kwuo ka Chineke gọzie ndị uweojii Naịjirịa ma gọziekwa Naịjirịa.
content_256	O teela aka a na-eti mkpu na twitter nakwa na ngwa soshal midia ndị ọzọ ka e kpochie ndị SARS site n'akara #EndSars.
content_256	Akụkọ ga-amasị gị:
content_256	Ndị Igbo a ga-ege Ipop nti maka ntuliaka 2019?
content_256	Gịnị mere ụmụnwaanyị ji eghe ntutu?
content_256	'Ndị mmadụ kọrọ m ọnụ nwa' - Nne ejima atọ
content_257	Akụkọ dị mkpa taa
content_257	Ike Ekweremmadụ gụrụ akwụkwọ dịka onye ọkaiwu na mahadu Naịjirịa dị n'Enugu
content_257	Osote onyeisi sineti bụ Ike Ekweremmadu ekwuola na otu ụzọ a ga-esi kwalite udo n'ezi obibi na Naịjirịa bụ ịkekọrịta ọrụ, ọkwa dị ịcheiche nakwa ngalaba n'ụzọ dị nhatanha.
content_257	O kwuru na atụmatụ a ga-ebute udọ karịa ịkwe naanị nkwa nkịtị.
content_257	Ndị uweojii na Legọs anwụchiela mmadụ ise bụ ndị isi otu ndọrodọrọ PDP na Legọs maka ọnwụ otu n'ime ha.
content_257	Ọnụ na-ekwuchitere ndị uweojii na Legos kwuru na ọ bụ ọgụ na mgba mere na nzụkọ pati ahụ riri ndụ nwoke ahụ.
content_257	N'Afrịka,
content_257	Ụzụ akwa n'atụ na mba Sawụt Afrịka ebe ndị o ji egbe egbu wakporo ma gbuo mmadụ iri n'otu bụ ndị na-anya ụgbọala tagzi.
content_257	Ndị uweojii na mba ahụ kwuru na a wakporo ha mgbe ha si akwamozu onye otu ha alọta ma kwuo na mmadụ anọ n'ime ha nọ n'ụlọọgwụ.
content_257	N'Egwuregwu,
content_257	Alex Iwobi bụ onye ọgba bọọlụ Naịjirịa na-akwado ibinye aka n'ime akwụkwọ ọrụ ọhụrụ ga-eru afọ 2022 n'otu Arsenal.
content_257	N'otu aka ahụ otu Leicester city ajụla ịtọghapụ Ahmed Musa ka o sonye n'otu Al Nasr nke Sawudi Arebịa.
content_257	Gee nkeji nke mgbede a:
content_257	Ihe onyonyo nke taa:
content_258	Ide mmiri
content_258	Okonkwo gwara BBC Igbo n'ekwentị na ugbua abụghị mbụ a na-ekwu okwu ide mmiri n'Anambara steeti.
content_258	N'ọnụ ya "eso m na kọmitii na-ahụ maka ịgbochi idemmiri, ama m ebe e dobere ngwa a ga-enye ndị mmadụ ma idemmiri kwobe".
content_258	O kwukwara na ndị mmadụ ekwesighị ịtụ egwu n'ihi na gọọmentị anambara steeti dị njikere oge niile.
content_258	Ụzọ ise ị ga-esi gbalahụ oke idemmiri
content_258	Idemmiri Katsina: Nwaanyị lụrụ di na Fraide, lọkwute ya na Satode, mmiri eburu ya ụbọchịụka
content_258	Anyị dọpụtara ụfọdụ mmadụ ebe ụlọ ha dagidere ha- Waziri
content_258	Cheta na ndị ụlọọrụ gbatagbata nke a kpọrọ 'National Emergency Management Agency' (NEMA) na Bekee, kwuru na oke idemmiri ga-enye ndị mmadụ nsogbu n'Anambara steeti n'afọ a.
content_258	Ndị Nema kwuru na idemmiri a ga-emetụta mpaghara ime obodo ndị dịka Njikọka, Ayamelụm, Ọwụwa-anyanwụ Anambara, Anaọcha, Agụata, Ugwu Idemili, Ọgbarụ, Ugwu Ọnịcha, Ugwu Orumba, Ọdịda-anyanwụ Anambara,  Ndịda Ọnịcha nakwa Dunukọfịa.
content_258	Onye na-arụ ọrụ dịka onye nchịkọta otu Nigerian Hydrological Services Agency nke ngalaba Federal Ministry of Water Resources bụ Olayinka Ogunwale, kwuputara maka idemmiri a n'Ọka, ebe ha na-eme nzukọ ha na-eme kwa afọ, ebe a na-akọwa olileanya gbasara idemmiri a kpọrọ 'Annual Flood Outlook (AFO)' nke 2018.
content_258	Clement Nze bụ onye nọchitere anya Ogunwale na nzukọ ahụ, kpọkuru gọọmentị Anambara nakwa NEMA, ka ha gbalịa hụ na ha mere ihe ga-ebelata oke idemmiri.
content_258	Ogunwale kwuru na oke idemmiri abụghị ihe a ga-akwụsịnwu na Naịjirịa, mana ịkwado n'oge ga-enye aka ibelata mkpamkpa o nwere ike ịkpa.
content_258	O kwukwara na osimiri na-asọbiga oke, oke mmiri ozuzo, na ihe ndị ọzọ dịka ndị mmadụ ịwunye atịtị n'ime ọwara-mmiri, na-etinye aka ibute oke idemmiri.
content_258	Akụkọ ndị ga-amasị gị:
content_258	Isi akụkọ mere taa: Mmadụ 20 ka na-efu na idemmiri Katsina steeti.
content_258	Osibanjo gara Kastina maka ide mmiri
content_258	Mobil na-akpaso anyị agwa ka ndị amaghị oke ruru ha - Ndị a chụrụ n'ọrụ
content_259	Ngagharị iwe Unizik
content_259	Iwe na obi mgbawa ka ụmụakwụkwọ mahadum Nnamdi Azikiwe ji nata ọnwụ otu onye n'ime ha bụ Francis Madubuobi.
content_259	Francis nwụrụ n'ụzọ ebe a na-ebuga ya ụlọọgwụ ebe ọ tụbọsịrị ka ọ na-egwu egwuregwu bọọlụ nkata dịka otu nwaatakwụkwọ si kwuo.
content_259	O kwuru na iwe ụmụakwụkwọ abụghị naanị maka ọnwụ ahụ kama maka na ụlọọgwụ dị n'ụlọakwụkwọ ahụ enweghị ngwọọrụ iji leta ya mere o jiri nwụọ tupu e ruo ụlọọgwụ ọzọ.
content_259	Mahadum Covenant dara iwu - ọkaiwu
content_259	Ha gbanyere m mmiri mmebiri emebi n'ahụ - Nwata akwụkwọ
content_259	Ọchụchụ ọkammụta OAU: Ọ bụ ihe kwesịrị- Ụmụnwaanyị
content_259	Nwata akwụkwọ ahụ na-achọghị ka a kpọọ aha ya gwara BBC Igbo na nke a abụghị mbụ nwataakwụkwọ na-anwụ maka na ụlọọgwụ ahụ enweghi ngwọọrụ.
content_259	Ụmụakwụkwọ jiri maka ọnwụ Francis we pụa n'igwe igosi iwe ha mana onyeisi ụlọakwụkwọ ha ekweghi ka ha mee ngagharị ha n'ime ụlọakwụkwọ.
content_259	Nke a mere ha jiri pụọ n'ezi ime ngagharị ahụ mana nwataakwụkwọ ahụ kwuru na onyeisi ụlọakwụkwọ ahụ kpokobara kọmiti inyocha ka Francis anwụrụ n'ime ụlọọgwụ ha ka ọ bụ n'ụzọ.
content_259	Ụmụakwụkwọ ahụ na-ekwupụakwa iwe ha na twitter.
content_259	Mhiz Sophia depụakwara maka ọnwụ ahụ n'akara twitter ya.
content_259	Francis nọ n'afọ ikpeazụ ya ebe ọ na-agụ gbasara ụmụanụmanụ a na-akpọ 'Microbiology' na Bekee.
content_259	Onye nkwuchiteọnụ ụlọakwụkwọ ahụ bụ Emmanuel Ojukwu kwuru na nwata akwụkwọ nwụrụ site n'ọrịa obi.
content_259	Ọ kọwara na ụmụakwụkwọ amaghị na anaghị agba onye tụbọrọ site n'ọrịa obi mmiri mana ndị ụlọọgwụ ụlọakwụkwọ ahụ kwuru na nwaata ahụ anwụọla tupu ha ebute ya n'ụlọọgwụ.
content_259	Ojukwu kwuru na ọ bụ nnukwu ihe mwute nye ezinaụlọ na ụlọakwụkwọ ahụ maka na Francis kwesiri ile ule ikpeazụ ya taa we gụsịa.
content_259	Mana o kwuru na ọ bụghị ụlọakụkwọ ka ụta dịrị n'ọnwụ Francis n'ihi n;ọnwụrụ ebe ọ tụbọrọ dịka ndị ọrụ ahụike ha siri kwuo mana ụlọakwụkwọ ahụ eguzobela kọmiti ga-eleba anya n'ọnwụ Francis.
content_259	Akụkọ ga-amasị gị:
content_259	Mmadụ 257 anwụọla na mberede ụgbọelu
content_259	Legos nwere ijiegbezu 1315, ntọ 392
content_259	Ndị Fulani na-achi ehi egbuola mmadụ 2,000
content_260	Saraki na Idris
content_260	Onyeisi ụlọomeiwu ukwu nke Naịjirịa bụ Bukola Saraki ekwuola na oku ndị uweojii kpọkwara ya ọzọ bụ ụzọ ha ji chọọ ịkatọ aha ya n'ihi ndọrọndọrọ ọchịchị.
content_260	Ndị uweojii kpọrọ Saraki ọzọ ka ọ bịa kwuo etu ohi e zuru n'ụlọakụ Offa ma gbuo ihe ruru mmadụ 17., si metụta ya; ma aka ya ọ dị ya ka ọ dịghị ya.
content_260	Cheta na ndị uweojii kpọburu ya ụdịrị oku a n'ọnwa Juun, ka ụfọdụ ndị e jidere maka ohi a kpọrọ aha ya, na ọ ma maka ya bụ ohi.
content_260	Saraki kwuru sị na oku a onyeisi ndị uweojii bụ Ibrahim Idris kpọrọ ya bụ ụzọ e si enweta akara ọma na ndọrọndọrọ ọchịchị, nke Bekee kpọrọ 'cheap political points'.
content_260	Bukola Saraki: Anataghị m ngarị ọbụla
content_260	Saraki: egwu ndị uweojii adagharịala
content_260	Saraki azaghachila ndị uweojii
content_260	Ka ndị uweojii kpọkuru ya oku ọzọ, Saraki kwuputara okwu a site n'akwụkwọ Yusuph Olaniyonu bụ onye ndụmọdụ ya pụrụiche nakwa ọnụ na-ekwuchitere ya, depụtara ụnyaahụ.
content_260	Saraki kwuru sị "ndị uweojii ejirila ndọrọndọrọ ọchịchị nakwa mpụ na nrụrụaka mebie nyocha ha na-eme maka ohi e zuru n'Offa.
content_260	"Ha atụgharịala ya ịbụ ngwaọrụ pati nọ n'ọchịchị ji emegide ndị ha na-ahụta dịka ndị iro ha; ihe ha ji ata ndị mmadụ amusu ma mebie aha ha ijiri aka ha họrọ n'elu ikpookwu (platform) nke ha ga-eji chụọ ebumnobi ha, nakwa ụzọ ha si emegide ndị ọ ga-abụ ha pụọ n'APC o mebie ohere pati a na ntuliaka na-abịa."
content_260	Saraki kwukwara na ndị uweojii ekpebiela ndị a na-enyo enyo ha ga-akpọpụta n'ụlọikpe n'Ilorin, Kwara steeti na Wenesde, site na ndụmọdụ Mohammed Etsu bụ 'Director of Public Prosecution (DPP)'.
content_260	Lee ihe Saraki dere na Twitter gbasara oku a kpọrọ ya.
content_260	O kwukwara na ọ bụ usoro e jiri chọọ ịkwụsị atụmatụ ndị mmadụ na-ekwu na ụfọdụ ndị ụlọomeiwu ukwu na nke nta na-achọ ịpụ n'otu pati All Progressives Congress (APC).
content_260	O kwuru na a sị na ọ bụrụ na anwụchie ya n'etiti Tuusde na Wenesde, na ọ ga-egbochi ndị mmadụ isi n'APC pụọ.
content_260	O kwuru na oku a kpọrọ ya agaghị egbochi ihe ọbụla gbasara ọnọdụ ya maka ihe ga-eme na ntuliaka 2019.
content_260	O kwuru na ndị na-akwado ebubo ọhụrụ a gbasara ohi Offa, ga-ada maka na aka ya dị ọcha.
content_260	Saraki kwuru na "eziokwu ga-emeri".
content_260	Akụkọ ndị ga-amasị gị:
content_260	Oke idemmiri na-abịa n'Anambara - NEMA
content_260	Unizik: Iwe na-ewe anyị n'ọnwụ nwanne anyị - Ụmụakwụkwọ
content_260	Aga m agwa Buhari chụpụ Ngige - Oshiomole
content_261	Ọkọlọtọ otu APC
content_261	N'ime akwụkwọ ozi onye odeeakwụkwọ mgbasa ozi otu APC bu Bolaji Abdullahi depụtara, o kwuru na otu ha kwụ si ike.
content_261	O kwuru na n'izuụka ole na ole gara ka ha na-agbaghrị ị hazi ihe gbasara ndị bu iwe n'etiti ha n'ụzọ dị mma.
content_261	Mana ọpụpụ ọtụtụ mmadụ mere taa gosiri na ndị ahụ pụrụ apụ bu ihe ọzọ n'uche eso ha.
content_261	Bukola Saraki asaala oku ndị uweojii na-akpọ ya
content_261	Saraki na Ekweremadu: Ihe ndị mmadụ na-ekwu maka mgbochi ha
content_261	Ekweremadu: Ike agwụla ndị ụlọ ome iwu
content_261	N'ọnụ ya "Nsọpụrụ anyị nwere n'ebe ndị Naịjirịa nọ mere n'anyị ga-aga n'ihu ị hazi pati anyị na ntuliaka nke 2019 n'abịa"
content_261	Cheta na elekere ole na ole gara na onyeisi ụlọomeiwu ukwu bụ Bukola Saraki kwupụtara na ndị omeiwu ruru mmadụ 15 ahapụla APC.
content_261	Saraki gụpụtara akwụkwọ ij maa ọkwa ahụ n'ụlọomeiwu, taa bụ Tuusde, Julaị 24.
content_261	Ka nke a na-eme, n'ụlọomeiwu nke nta (House of Representatives), ihe karịrị mmadụ 33 hapụkwara otu APC gafee PDP, ebe mmadụ anọ banyere ADC.
content_261	Ndị PDP na aṅụrị n'ime ụlọomeiwu mgbe ndị APC gafere n'otu ha
content_261	Ndị omeiwu gafere PDP gụnyere Dino Melaye, Rabiu Kwankwaso na Usman Nafida.
content_261	Lee aha ndị sinatọ pụrụ n'APC dịka ụlọọrụ sineeti si depụta ya n'Twitter.
content_261	Ebe Abdul-aziz Nyako na Monsurat gafere otu ADC.
content_261	Ọpụpụ ndị a mere ka ndị otu PDP bụrụ pati kacha n'ụlọomeiwu ukwu. Ugbua, ndị omeiwu si PDP dịzị 64 ebe ndị nke APC dị 45.
content_261	Ka ọ dị ugbua, ndị otu PDP nọ n'ụlọomeiwu na-enwe ọṅụ maka ihe a mere.
content_261	Ndị hapụrụ APC n'ụloomeiwu nke nta gụnyere Danburam Nuhu, Mark Gbilah, Razak Atunwa, Ahmed Garba Bichi, Abdulsamad Dasuk na Zakari Mohammed.
content_261	Ndị ọzọ bụ Sani Rano, Barry Mpigi, Ali madaki, Dickson Tackighir nakwa Hassan Saleh.
content_261	Cheta n'ụtụtụ, anyị wetaara unu akụkọ na ndị EFCC wakporo ma gbochie ụlọ Saraki na osote ya bụ Ike Ekweremadu.
content_261	Mgbe BBC na Yusuph Olaniyonu bụ ọnụ na-ekwuchitere Saraki kpara n'ekwentị, o kwuru na ọ maghị ebe Saraki nọ, mana e mechara hụ Saraki n'ụlọomeiwu ebe ọ nọ kwuputa ngafe ya na ụfọdụ ndị omeiwu ndị ọzọ.
content_261	Nke a sotere ọtụtụ ozi BBC zigara ekwenti ha mgbe akụkọ gbasara mkpochi ụzọ a pụtara ihe.
content_261	Onye enyemaka ya bụ Banks Omishore, tinyere na Twitter na ha ji ụgbọala ha nyachie ya ịpụ n'ezi.
content_261	Echefula na ndị uweojii kpọrọ Saraki oku ịza ọnụ ya maka etu ohi e zuru n'Offa si metụta ya.
content_261	Akụkọ ndị ga-amasị gị:
content_261	Unizik: Iwe na-ewe anyị n'ọnwụ nwanne anyị - Ụmụakwụkwọ
content_261	Aga m agwa Buhari chụpụ Ngige - Oshiomole
content_261	Dọkịta egbuola nwaanyị otele ukwu gbalaga
content_262	Ụlọomeiwu nta
content_262	Nke a bụ mbu ndị ụlọomeiwu nta kwutere okwu ịchupu Onyeisiala Buhari
content_262	Na-atụfughị oge ọtụtụ ndị ụlọomeiwu Sineti sicha na pati APC gafee PDP, ndị ụlọomeiwu nta ruru mmadụ iri atọ na asatọ si na pati dị iche iche agafeela PDP.
content_262	Nke a mere dịka ha nụrụ kepukepu na ndị ogbo ha nọ n'ụlọomeiwu sineti gafere n'otu PDP.
content_262	Oke ọpụpụ a ebutele arụmụka n'etiti ndị pati APC na PDP maka ndị nwe ụlọomeiwu ugbua.
content_262	Saraki kwuru na Rabiu Kwankwaso, Dino Melaye na ndị ọzọ agafeela PDP
content_262	Ụlọ nnọchite anya: Ihe mere na Plateau bụ mkpochapụ agbụrụ
content_262	Ndị gụnyere mmadụ anọ ndị APC gụnyere Olasupun Abiodun, Olubemi Samson na Akintola Taiwo si n'Oyo Steeti baa pati 'African Democratic Party' (ADP).
content_262	Ndị nke gara pati PDP dị mmadụ iri atọ na anọ gụnyere Sani Ranu, Aliyu Madaki, Dickson Takiu, Shehu Usman, Nasuru Garu, Garba Umar, Olayonu Dokpe, Emmanuel Udendi, Aminu Shehu Shagari, Kabiru Maraba, Abdulsaman Dasuki na ndị ọzọ.
content_262	Onyeisi ụlọomeiwu nta gụpụtara nke a site n'akwụkwọ ndị a degara ya.
content_262	Ndi pati APC ji obi ụtọ nabata ndị a batara n'otu dịka ha gosiri ya n'akara twitter ha.
content_262	Ndị pati APC kwuru na-agbanyeghi nke a mere, na ha kwụ chịm n'ala dịka pati nọ n'ọchịchị.
content_262	Akụkọ ndị ga-amasị gị:
content_262	Saraki kwuru na Rabiu Kwankwaso, Dino Melaye na ndị ọzọ agafeela PDP
content_262	Ihe mere EFCC ji wakpoo Ekweremadu
content_262	Saraki na Ekweremadu: Ihe ndị mmadụ na-ekwu maka mgbochi ha
content_263	Ekweremadu
content_263	Onye nkwuchiteọnụ osote onyeisi ụlọomeiwu sineti bụ Uche Anichukwu gwara BBC Igbo na ndị ụlọomeiwu sinetị nọ ugbua na be osote onyeisi sineti bụ Ike Ekweremadu.
content_263	Anichikwu kwuru na ha gara ikwado ya ma gwaa ya na ha kwụsị ike n'azụ ya.
content_263	Nke a bụ na agbanyeghi ihe mere n'ụlọomeiwu sineti taa.
content_263	Nke a na gosikwara na ọ bụghị naanị ndị omeiwu otu pati PDP na-akwado Ekweremadu kama ndị otu pati ndị ọzọkwa gụnyere APC.
content_263	Saraki na Ekweremadu: Ihe ndị mmadụ na-ekwu maka mgbochi ha
content_263	Ekweremadu 'zoro akụnaụba ya'
content_263	E tinyela udo Naịjirịa n'aka Ekweremadu ọzọ
content_263	Ndị omeiwu sineti dị mmadị 109, ọ bụrụ na mmadụ 108 nọ na be Ekweremmadu ugbua, ọ pụtara na ha niile nọ na be ya.
content_263	Cheta na ụlọomeiwu sineti kpebiri taa ka ndị ọrụ nchekwa pụọ n'ụlọ osote onyeisi sineeti bụ Ike Ekweremadu ozugbo, ebe ha wakporo taa.
content_263	E gbochiri Ekweremadu ịpụta n'ụlọ ya n'ụtụtụ taa, mere ka ọ ghara ịbịa nzukọ ndị ụlọomeiwu ukwu mere taa, ebe ndị omeiwu ruru 14 hapụrụ APC gafee PDP.
content_263	Uche Anichukwu bụ ọnụ na-ekwuchitere Ekweremadu, gwara BBC Igbo na ndị EFCC gbochiri ya ịpụ n'ụlọ ya n'Abuja, na ọ bụghị DSS dịka anyị dere mbụ.
content_263	@MrBanksOmishore bụ onye enyemaka pụrụiche nke Bukola Saraki, depụtara akwụkwọ ozi ndị EFCC ziteere Ekweremadu n'ụtụtụ a, na Twitter.
content_263	N'ime akwụkwọ ozi ahụ, EFCC kwuru na ha chọrọ inyocha Ekweremadu maka ịkpa nkata, mmerụ ikike ọkwa ya nyere ya na ibupu ego nke Bekee kpọrọ 'money laundering'.
content_263	Ka Saraki banyere n'ụlọomeiwu ma bido 'plenary', o kwutere okwu na Ekweremdu abịanwughị, ma kwuo na-ekwesịrị ịgba mbọ hụ na ọchịchị onyekwuouche ya emebighị.
content_263	Omeiwu Sam Anyanwu kwuru na ya na Ekweremadu nọ ụnyaahụ, mana onweteghị akwụkwọ gosiri na ndị uweojii na-achọ ya.
content_263	Ka e mechara 'plenary', ndị omeiwu kpebiri na ndị ọrụ nchekwa kwesịrị ịpụ n'ụlọ osote onyeisi sineeti bụ Ike Ekweremadu ozugbo, ka o nwee ike rite ikike ruru ya.
content_263	N'ụtụtụ a, Saraki so na ndị egbochiri ịpụ n'ezi ụlọ ya.
content_263	N'aka ọzọ, onyeisi ala Naịjirịa bụ Muhammadu Buhari kelere ndị siri na APC pụọ taa ka ọ gara ha nke ọma.
content_263	O kwuru nke a site na akara Twita ya bụ @MBuhari:
content_263	Ndị EFCC gbochiri ọnụụzọ Ekweremadu n'Abuja
content_263	Ihe onyoonyo na-egosi ebe ndị EFCC chewere n'ihu ụlọ Ekweremadu:
content_264	Ụdọ
content_264	Ụlọikpe enyela iwu ka akwụgbu ndị omekome
content_264	Ndị ụlọikpe ukwu dị na Makurdi, Benue steeti ekpebiela ka a kwụgbuo mmadụ abụọ, Hartuna Idi na Suleiman Gina bụ ndị fọrọ na ndị tọrọ ma gbuo Fada John Adeyi rue oge ha nwụrụ maka ihe ha mere.
content_264	Cheta na ndị ntọọ mmadụ anọ gụnyere Saidu Abdullahi na Aliyu Garba tọrọ Fada Adeyi, onye Vika-Jenaraalụ ụka Katọlik n'Otukpo Dayosis, Benue steeti, gbuo ya ma tufuo ozu ya n'ime ugbo dị nso na Otukpo n'afọ 2016.
content_264	Ihe m gabigara n'aka ndị ntọ
content_264	A gbapụtala nna Mikel Obi n'aka ndị ntọ ọzọkwa
content_264	Mana e mechara ndị uweojii nwuchie ha anọ, ha kwupụta na ha natara ezinaụlọ ụkọchukwu ahụ otu nde naira na ụma(N1.7m) dịka ego isi ya mana ha gbagburu ya oge ha nụrụ na ndị obodo jikere ịbịa gbapụta ya ebe ha nwụchiri ya.
content_264	Otu n'ime ha kwupụtara na ọ bụ ya gbara ya egbe gburu ya, ebe a mara mamdụ abụọ fọrọ n'ime ha ikpe ọnwụ taa bụ Wenezde.
content_264	N'ozi ezinaụlọ ụkọchukwu ahụ zigara ụlọakụkọ Daily Post, ha gosiri afọ ojuju na n'ikpeazụ, ikpenkwụmọtọ erutela ha aka.
content_264	Mana ha tụrụ arịrị na mkpebi ahụ chetara ha ogbugbu n'ike e gburu Adeyi, onye bụ ọkammụta.
content_264	Ndị sineti agbakutela Ekweremadu
content_264	Saraki na Ekweremadu: Ihe ndị mmadụ na-ekwu maka mgbochi ha
content_264	APC na-akwụ ụgwọ ọchịchị nchịgbu ha na-achị - Ọkachamara
content_265	Onweghi nsogbu dị n'etiti ndị APGA maka Bianca - Nkolagu
content_265	Dịka akụkọ kwuru na nkwupụta Bianca Ojukwu na ya ga-azọ ọkwa Sinetọ na Anambra-South n'aha pati APGA ga-ebute nsogbu n'etiti ndị APGA, onye bụbu onyeisi oche APGA n'Enugwu steeti bụ Okechukwu Nkolagu ekwuola na enweghi nsogbu nọ na otu ha.
content_265	Obiano emeela onye Igala kọmishọna
content_265	Akụkọ kachasị n'abalị: Akwamozu Joe Achuzia
content_265	Gọvanọ Samuel Ortom nke Benue Steeti awụfela PDP
content_265	Samuel Ortom na ndị uweojii enweela nghọtaghe n'oge garaaga
content_265	Gọvanọ Benue Steeti bụ Samuel Ortom ahapụla pati APC wụbanye na PDP site n'akwụkwọ ozi onye enyemaka ya bụ Terver Akase zigara ndị ntaakụkọ.
content_265	Ọteela atụwara anya na Ortom ga-ahapụ APC maka nsogbu dị n'etiti ya APC nke Benue Steeti.
content_265	Ortom: Ihe m jiri kpụpụ Miyetti Allah ụlọikpe
content_265	A ga-elikọta ndị nwụrụ na mwakpo Benue
content_265	Ogbunigwe gbara na Pakistan
content_265	Onye ogbunigwe mgbagbu onwe egbuola ihe ruru mmadụ iri atọ na otu n'ogige ebe a na-ebinyeaka dị na Quetta na mba Pakistan.
content_265	Ndị agha nnupuisi Islamic Steeti ekwuola na aka ha dị na ogbunigwe a gbara.
content_265	N'egwuregwu:
content_265	Otu Barcelona esila n'azụ ndị AS Roma maburu onye na-agbara otu Bordeaux bọọlụ bụ Malcom n'ọnụ ego dị nde Yuro iri anọ.
content_265	Akụkọ kwuru na Roma na Bordeaux ekwerịkọta n'ịzụ Malcom tupu Barcelona agbajie ndị Roma aka n'ịzụ ya.
content_265	Gee nkeji anyị nke ụtụtụ a
content_265	Lee ihe nkiri anyị
content_266	N'oge gboo, Igbo nwere nkwenye na ndị bu isi dada nwere ike ime anwansi
content_266	Akwa nwata ọhụrụ n'ụlọ ọbụla na-ebute nnukwu ọṅụ n'obi onye ọbula.
content_266	Mana o nwere ụfọdụ ebe n'ala Igbo ebe nwata ọhụrụ a mụrụ buru isi dada nwere ike ịbute egwu.
content_266	Ndị obodo a dịka Igbuzo(Ibusa) n'ime Delta steeti , ebe a na-ahụ ụmụaka bu dada dịka ndị pụrụ iche.
content_266	Onye bụ onye isi dada?
content_266	Akụkọ ụfọdụ kọwara na nwata a mụrụ ọhụrụ buru isi dada bụ maka na nne ya rịọ otu mmụọ bi n'ala a arịrịọ ka o nye ya nwa.
content_266	I ga-egbu ụdịrị ichi a egburu mgbe gboo?
content_266	Ị ma chi ndị Igbo na-efe n'oge gboo?
content_266	Ha nwere nkwenye na isi dada bụ akara ndị mmụọ kara nwata ahụ nke ha ga-eji mara ya.
content_266	Ha na-akpọ ụmụaka a 'Ezenwa'.
content_266	Ha nwere nkwenye na isi dada ha bụ okpueze ha.
content_266	Dịka ka ha siri nwe nkwenye, nwata buru isi dada ga-abụ nwata ga-eme nke ọma n'ụwa maka na chi ya kwụsiri ike n'akụkụ ya, ha na-esi ezigbo ike, nakwa na ha ga-eto buru dike na-ebute nnukwu egwu n'oge agha.
content_266	Mana ọtụtu nsogbu na-eso ndi bụ isi dada.
content_266	Ọ na-afịahụ ị lekọta isi dada nke ọma
content_266	Nsọ sonyere n'isi dada
content_266	Ọtụtụ n'ime ndị ọbọdọ a, nwere nkwenye na nwata buru isi dada ga-arịa nnukwu ọrịa maọbụ nwụọ ma ọ bụrụ na mbọisi banye na ntụtụ ya.
content_266	Ọ bụ arụ imetu aka na ntutu onye bu isi dada.
content_266	Onye ọbụla mere udi ihe a kwesiri inye nwata ahụ ego n'aka ngwa ngwa ma ọ bụ kedo ego ayọrọ n'isi ya.
content_266	Sọọsọ emume a ga-akwụsị nwata ahụ ịrịa nnukwu ọrịa.
content_266	Ọ bụ sọọsọ nne nwata ahụ nwere ike ịmetụ ntụtụ nwata a nwere isi dada aka.
content_266	Emume okpukpe ịkpụ isi dada
content_266	Akụkọ kwuru na ọ bụ ndị dibia na-akpụ isi nwata buru isi dada.
content_266	Ugbua ndị ama ama n'ihe onyonyo na kwa ọtụtụ mmadụ ji isi dada eme ịnyanga
content_266	Nwata ahụ ga-atoola eto, bụrụ nwata na-ekwu okwu.
content_266	Ezinaụlọ ya ga-ajụ ya ihe ọ chọrọ ka eji nwere kpụ ya isi dada ya.
content_266	Ihe niile ọ chọrọ n'ụbọchi ahụ ka ha ga-enye ya.
content_266	Uka Kraist
content_266	Ala Igbo niile bụ ebe okwukwe ndị otu ụka Kraist kwusiri nke ọma. Ihe a emeela ka ọtụtụ omenaala Igbo gbanwe agbanwe.
content_266	Ugbua ọtụtụ ndị umụafọ Igbo ekweteghị na ajọ mmụọ bi n'ịme nwata ọbụla buru isi dada pụta n'ụwa.
content_266	Mana ha ka na-akpọrọ ụdị nwata ahụ gawa ụlọụka ka ndị ụkọchukwu mere ya ekpere.
content_266	Dọkịta Anthony Mgbolu gwara BBC Igbo na isi dada bụ ihe na-esite na agbụrụ ezinaụlọ ahụ.
content_266	Ihe omenaala Igbo kọwara maka ndị isi dada
content_266	Ọkachamara n'ihe ọmụmụ gbasara Afrịka na asụsụ na Mahadum University of Lagos bụ Chiagozie Nnabuihe kọwara BBC Igbo na ala Igbo n'oge gboo enweghị nkwenye ọbụla gbasara ndị bu isi dada.
content_266	Nnabuihe kwusiri ike na ọ bụrụ na Igbo n'oge gboo nwere nkwenye n'isi dada ha kwesiri inye ya aha.
content_266	N'ọnụ okwu ya: "Dada bụ aha ndị yoruba nyere ya. Ndị Igbo na-asọ isi dada bụ maka a ha na ndị Yoruba enweela mmekọrịta."
content_266	Mana isi dada ọ bụ ihe ọjọọ n'ezie?
content_266	Nnamdi Daniels bụ onye na-eme ihe nkiri
content_266	Ọtụtụ ndị mmadụ anyị gbara ajụjụ ọnụ kwuru na o nweghị ihe ọjọọ dị n'isi dada mana n'ezi e, ọtụtụ mmadụ ka na-ele ndị bu isi dada dịka ndị na-eme agwaa ọjọọ.
content_266	Nnamdi Daniels bụ nwoke bu isi dada gwara BBC Igbo na ọ hushiela anya maka mkparị ha na akparị ya maka isi dada ya.
content_266	N'ọnụ okwu ya: "Echetera'm otu oge m mere njem gawa mahadum nke Niger Steeti. Onye nchekwa bidoro ịgba m ajụjụ gbagwojuru m anya maka isi dada m. Ihe a butere m nnukwu ihere."
content_267	Ndị na-agbapụ
content_267	Ndị mmadụ buru ngwongwo ha agbapụ n'obodo ha ka ndị ọchịehi gburu ihe ruru mmadụ 200 na Jos
content_267	Ndekọ ọhụrụ apụtala ebe ndị otu na-ahụ maka ọgbaghara na mbaụwa a na-akpọ 'International Crisi Group (ICG)' na Bekee tiri mkpu na ndị ọchịehi egbuola mmadụ karịa ka Boko Haram gburula.
content_267	Nke a bụ agbanyeghi na Boko Haram bụ ndị a ma ama na mbaụwa dịka ndị na-eyi egwu, ha achịtaghị aja ebe ndị ọchịehi nọ maka na ndị ọchịehi egbuola karịa ha ugboro isii n'afọ a.
content_267	N'akwụkwọ ahụ ha bipụtara na webusaịtị ha, ha kwuru na ndị ọchịehi egbuola mmadụ 1,300 kemgbe ọnwa Jenuwarị afọ a.
content_267	Ha kọwara na kama ogbugbu ndị ọchịehi na-emebu na-akwadoghị akwado, ha na-ejizi anya ọcha kpaa nkata pụrụ iche etu ha si ekpochapụ obodo na ala ndị mmadụ.
content_267	Gụọnụ ndị ọchịehi ndị oyiegwu -Ụlọomeiwu
content_267	Ndị ọchịehi awakpola Akure South
content_267	'Kwụsị ime ndị ọchịehi ka ụmụnna gị'
content_267	Akwụkwọ ahụ kwukwara na mbụ ọ na-abụ mkparị na-ebute mwakpo ndị ọchịehi na Benue, Platu, Adamawa, Nasarawa na Taraba steeti, mana ugbua, ọ bụzị nkata a kpara nke ọma imemina mmadụ.
content_267	Nke a bụ ihe fọdụrụ n'ụlọ ndị mmadụ ndị ọchịehi mebiri na Jos
content_267	Lee ihe buliri mkpamkpa ndị ọchịehi n'afọ a
content_267	Agbanyeghị na o teela nsogbu ndị ọchịehi bidoro n'etiti ha na ndị ọrụugbo, nke aafọ a boliri uzu nke ukwuu. Lee ihe ndị ICG kwuru kpatara ya;
content_267	Mmebi gburugburu na ụdịdị gburugburu mpaghara ugwu Naịjirịa maka aja si na dezat ekpochi ebe ha na-azụ anụ. Nke a mere ndị ọchị ehi ji awakpozi obodo ndị dị na mpaghara etiti Naịjirịa na steeti ndị dị ebe ahụ
content_267	Gọọmenti egeghi ntị ma ndị obodo kpọọ ha: Ọtụtụ oge ka obodo ndị a wakporo na-ekwu na ha gwara ndị uweojii maọbụ ndị agha na mwakpo na-abịa mana ha anaghị abịa n'oge maọbụ ha bịasịa pụọ, ndị ọchịehi awakpokwa ha. Ndị ICG kwuru na nke a so awunye mmanụ n'ọkụ ya bụ mkpamkpa
content_267	Gọọmenti anaghị ata ndị na-akpa arụ ahụhụ kwesiri ha: Ha kwuru na ndị gọọmenti na-agbalị mana ha anaghị eji aka ike eso ndị na-eme mwakpo ahụ n'obodo dị icheiche. Nke a nwereike ime ha na-eme ihe chọrọ maka na a naghị ata ha ahụhụ ndị kwesiri ndị mere ụdị arụ ha na-emel
content_267	Iwu ndị machiri ịchụehi na mbara nke steeti ụfọdụ hibere: Steeti Benue na Taraba hibere iwu ọhụrụ nke na-anaghị ekwe ka mmadụ ọbụla chịa ehi na mbara na gburugburu steeti ahụ. ICG kwuru na iwu ahụ so kpalie ndị ọchịehi ahụ maka na ọ dị ka ọ na-amachi ha ime ihe gbasara ha b.ụ ịchụehi n'ebe ha chọrọ ịchụ ya. Man aka na-achị Benue steeti bụ Samuel Ortom ekwuola ugboro ugboro na  o meghi iwu ahụ iji megide mmadụ mana ọ bụ iji kwụsị esemokwu dị n'etiti ndị ọchịehi na ndị ọrụ ugbo nke na-ememina ndụ ndị mmadụ na steeti ahụ. Mịnịsịta na-ahụ maka ọrụ ugbo bụ Audu Ogbeh bụkwa onye Benue steeti ekwukwaala na mwakpo ahụ na-eme na steeti ahụ abụghị maka iwu ahụ.
content_267	Ebe ụlọ a dị otu a, ajụjụ ga-abụ ma o nwekwara onye si n'ime ya pụta maka na ndị ọchịehi na-eji abalị agba ụlọ ndị mmadụ ọkụ
content_267	Gịnị ka a ga-eme?
content_267	Ọ bụghị naanị nsogbu ka akwụkwọ ahụ kwuru maka ya, ha tụtakwara aro etu a ga-esi mezie ihe ahụ ka ọ dị mma.
content_267	Ha kwuru na gọọmenti etiti Naịjirịa kwesiri ịchekwa ma ndị ọrụ ugbo na ndị ọchịehi ime ka mmadụ niile nwee nchekwube na ha nwere nchekwa tọrọ atọ n'aka gọọmenti
content_267	Ọzọ dị ka ibe ya bụ ịa ndị niile na-eme mkpaamkpa n'obodo dị icheiche ahụhụ dịrị ha na-ekweghi ka onye ọbụla gbalaa n'efu maọbụ na-ataghị ahụhụ njọ ya
content_267	Ha kwukwara ka gọọmenti etiti malite mgbanwe banyere ịụ anụ na Naịjirịa ebe ha kwuru ka gọọmenti steei jiri nwayọọ na-ewepụa atụmatụ ịmachị ịchịehi na mbara steeti ha
content_267	Akwụkwọ ahụ kwukwara  mkpa ọ dị ka ndị isi obodo ghara ikwe ka a na-akọ ọnụ maọbụ na-ekwu ajọ okwu megide onye ọbụla kama ka ha kwadoo mkparịtaụka n'etiti ndị obodo ha na ndị ọchịehi nakwa ikwado atụmatụ ga-eweta udo
content_267	Ndị mba ọzọ nyere Naịjirịa aka ma kwado mgbanwe a ga-eme n'atụmatụ ịzụ anụmanụ na Naịjirịa nke a kpọrọ 'National Livestock Transformation Plan" na Bekee.
content_267	Mkpamkpa ndị ọchịehi kparala na Benue, Platu na Taraba steeti kamgbe afọ 2018 ka jọ karịa na mgbe mbụ nke mere ọtụtụ mmadụ welitere isi na Naịjirịa ji akatọ onyeisiala Buhari maka na o meghi ihe siri ike iji kwụsịmaọbụ belata mwakpo ahụ.
content_267	BBC Igbo gbalịrị inweta onye nkwuchiteọnụ onyeisiala bụ Garba Shehu ka o tinye ọṅụ nokwu mana ọ zaghị.
content_267	Akụkọ ga-amasị gị:
content_267	Ihe ise ị maghị maka 'Yahoo-Yahoo'
content_267	Akụkọ kachasị n'abalị: Ị hụla ndị ga-anọchite Naịjirịa n'asọmpi iko mbaụwa?
content_267	Odighị ihe mebiri nụ na APC – Ebubeagu
content_268	Ụmụnwaanyị nọ n'ụlọụka
content_268	Ọ bụ maka na ọ bụ ndị Igbo hibere ụka ndị a ka e nwere ihe ọzọ kpatara ha ji agakarị ha?
content_268	Tupu ndị ọcha eweta ụka n'ala Igbo, ọtụtụ ndị mmadụ na-efe arụsị maọbụ ikpere 'Chi' ọmenaala nke ụfọdụ na-akpọ "ịgọ mmụọ".
content_268	Mgbe gboo, oge ụka ka batachara ala Igbo, ndị ụka na-agbakọta n'otu ebe, ebe ha na-anọ aka ụka, pụtara na onye ọbụla na-ama ibe ya, mana ugbua, ọ rara ahụ ịhụ ụdịrị ụka ebe ndị mmadụ ga-ama onye bụ onye, maka na ụlọụka bidoro na-amụbanye nakwa na-ekesa onwe ha gburugburu.
content_268	Ọtụtụ ndị Igbo ugbua bidoro mepee ụlọụka nke ha, ma nwee igwemmadụ na-abịa aka ụka ebe ahụ, mana ihe a na-ekwu maka ya ugbua bụ ihe ụlọụka ndị Igbo na-aka aga na Naịjirịa.
content_268	Ị ma chi ndị Igbo na-efe n'oge gboo?
content_268	Ụlọụka agbaala umunne akwụkwọ
content_268	Mmọnwụ wakporo ụlọụka Katolịk n'Anambara
content_268	Ọ bụghị ihe e zoro ezo na ndị Igbo anaghị eji ofufe egwu egwu, nke a malitere n'oge ha na-ekpere 'Chi' omenaala, nke bụ na ọtụtụ ndị mmadụ nwere 'Ikenga' nke ha n'ime ezinaụlọ ha.
content_268	Ịga ụka mere ka ha na-achọkwa ihu Chineke etu ha si mara.
content_268	Ụka ndị Igbo na-agakarị
content_268	1. The Lord's Chosen Charismatic Renewal Ministry:
content_268	Lazarus Muoka bụ onye hibere ụlọụka a n'ọnwa Disemba 2002. Ọtụtụ mmadụ ọkachasị ndị Igbo, na-aga ya, ma na-eme ihe ndị dị na ya (dịka ị bata Legọs n'igwe ma o nwee emume).
content_268	Ihe e ji mara ha bụ akwa na-enwuke enwuke, nke ha ji 'egbochi ihe ọjọọ'. Ụfọdụ nwere ike ịkpọ ha ụka ọgbara ọhụrụ.
content_268	Ha na-akpọ onwe ha 'Chosen army' maọbụ 'Chosen mopol' nke pụara ndị agha a họpụtara ahọpụta n'Igbo.
content_268	2. Christian Pentecostal Mission, CPM:
content_268	Obiora Ezekiel bụ onye hibere ụlọụka a n'afọ 1978. Nke a bụkwa ụlọụka ọzọ ndị Igbo na-agata ọnụ ha.
content_268	E ji 'Demon Bulldozer' maọbụ 'the Lord's General' mara ya.
content_268	3. Catholic:
content_268	E hibere ụlọụka katọlik nke mbụ na Naịjirịa bido n'oge 1840 gbadatawa, na Kaduna, Legọs nakwa Ọnịcha.
content_268	Ị jụọ ndị mmadụ, ọtụtụ ga-agwa gị na ọ bụ ndị Igbo kacha ekpe Katọlik na Naịjirịa. E ji "ndị ụka fada" nakwa ikpe 'rosary' maọbụ 'chaplet' nakwa iyi 'scapụla' mara ha.
content_268	Popu bụ onye na-achịkọta ha na gburugburu ụwa niile, ndị ụkọchukwu ha anaghị alụ nwaanyị.
content_268	Ị ma na ụlọakwụkwọ katọlik ebe a na-azụ ndị ga-echi fada (seminary) kacha n'ụwa niile dị n'Enugwu? A na-akpọ ya 'Bigard Memorial'.
content_268	4. Anglican:
content_268	Bishop Alex Ibezim bụ Bishọp ndị Angịlịkan na Ọka Dayasis
content_268	E hibere ụlọụka Anglikan nke ọtụtụ na-akpọ 'CMS' na Badagry dị na Naịjirịa n'afọ 1842.
content_268	Ọtụtụ ndị mmadụ ọkachasị ndị Igbo na-aga ụlọụka a.
content_268	Ọtụtụ n'ime ha emechaala bụrụ ụkọchụkwu, ma ka na-abụ ya ruo echi. Otu ebe o si dịrị iche na nke ụka katọlik bụ na ndị ụkọchukwu ha na-alụ nwaanyị ma mụọ ụmụ ma ha chọọ.
content_268	5. The Redeemed Evangelical Mission (TREM):
content_268	E hibere ụlọụka a n'ụbọchị anọ nke ọnwa Jenụwarị, 1981. Onye nwe ya bụ Mike Okonkwo.
content_268	Ọ gara ọtụtụ ụlọakwụkwọ na-akuzi maka ofufe, ma na Naịjirịa na mba ofesi.
content_268	Ọtụtụ ndị Igbo na-agakwa ụka a.
content_268	6. Watchman Catholic Charismatic Renewal Movement
content_268	Aloysius Chukwuemeka Ohanebo hibere ụlọụka a n'afọ 2000.
content_268	E ji izisa ozi maka "ọgwụgwụ oge" mara ya.
content_268	7. Ụlọụka ndị ọzọ
content_268	Ụlọụka ndị ọzọ ndị Igbo na-agakarị bụ Assemblies of God, Grace of God Mission, Living Christ Mission, Presbyterian, Methodist, nakwa ndị nke a na-akpọ nke "ọgbara ọhụrụ" dịka Redeemed Christian Church of God, Living Faith Church nke e ji 'Winners Chapel mara, wdgz.
content_268	Ihe mere ndị Igbo ji aga ha
content_268	BBC Igbo jụrụ ndị na-agụ ya ihe kpatara ndị Igbo ji aga ụlọụka ndị a, lee ihe ha kwuru ebe a:
content_268	Akụkọ ndị ga-amasị gị:
content_268	Ị ma uru ọjị bara n'ala Igbo?
content_268	Uru nzu bara n'ala Igbo
content_268	I ga-egbu ụdịrị ichi a egburu mgbe gboo?
content_269	Akụkọ dị mkpa:
content_269	Onye bụbu onyeisiala mba Zimbabwe ekwuola na ọ gaghị akwado onye nọchịrị anya ya n'ọkwa ọchịchị bi Emmerson Mnangagwa n'ihi na ọ kwapụrụ ya n'ọkwa ọchịchi.
content_269	O kwuru na ọ ga-atụnyere ndị ọzọ na ntuliaka a na-akwado ịme na mba Zimbabwe.
content_269	Ndị uweojii n'Enugu steeti achọrọla nwoke na-ebiputa ego adigboroja gaa n'ụlọ ya dị na Legos ma nwuchie ya.
content_269	Nwoke a aha bụ Collins Oputa bụ onye Ohaji n'Imo steeti arịọla mgbaghara ma kwuo na ọ bụ ọrụ aka ekwensu butere nke a.
content_269	Ndịagha Naịjirịa ekwuola ugboro ugboro na ha-emeri Boko Haram
content_269	Ndị agha Naịjirịa egbuola mmadụ iri na isii so n'otu Boko Haram ma jichie ngwa agha ndị ọzọ na Borno steeti
content_269	Onyema Nwachukwu bụ ọnụ na-ekwuchitere ndị agha kwuru na nke a mere mgbe ndị Boko Haram na-akwado i wakpo obodo Mairari dị na steeti ahụ.
content_269	N'egwuregwu,
content_269	Ngalaba na-ahụ maka egwuregwu bọọlụ na Naịjirịa bụ NFF ekwuola na ha ga-enye Carl Ikeme ọkwa dịka onye nkuzi oche bọọlụ n'otu Super Eagles.
content_269	Cheta na Ikeme wụsara bootu ya n'ihe gbasara egwuregwu bọọlụ abalị ole na ole gara aga.
content_269	Gee Nkeji nke mgbede a
content_269	Ihe onyonyo nke taa
content_270	Ọgwụ Codiene
content_270	ụmụ ntorobia na aṅụbiga ogwu codiene oke
content_270	Gọọmentị etiti ekwuola na ha ekpochapụla ọgwụ ụkwara codiene karịrị nde abụọ n'ime ahịa na Naịjirịa.
content_270	Minista na-ahụ maka ahụike bụ Okammụta Isaac Adewole kwuru nke a mgbe kọmitee ulọọrụ ya ihebere ịlabaanya na nsogbu Codiene bịara ịgosi ya nchọpụta ha.
content_270	O kwukwara na nke a bụ maka ị gosi na gọọmentị kwusiri ike na ebumnuche ha imachi ọgụ codiene na Naịjirịa.
content_270	Mmachi Codeine: Ọgwụ ụkwara adaala ọnụ
content_270	Nafdac ebuliela mmachi Emzor na ndị ọzọ
content_270	Adewole kwuru na ụlọọrụ ya na ngalaba na-ahụ maka nri na ọgwụ ha kpọrọ National Agency for Food and Drug Administration and Control na Bekee bụ ndị rụkọtara ọrụ na mkpochapụ a.
content_270	Cheta n'ịme Mee nke afọ a, BBC nwepụtara ihe onyonyo gosiri mkpamkpa ọgwụ ụkwara codiene na-akpa na Naịjiịa.
content_270	Ọ bụ oge ihe onyonyo a pụtara ka gọọmentị kwuru na ha ga-amachị ọrịre na ọṅunụ ọgwụ ụkwara a.
content_270	Gọọmentị na-ekwu na ha ka na-elebaanya n'ọgwụ ụkwara ndị ọzọ bụ ọtọ m ogbu m.
content_270	Akụkọ ga-amasị gị
content_270	2019 Election: Lee ụfọdụ ụmụafọ Igbo chọrọ ịzọ ọkwa onyeisiala
content_270	Gịnị kpatara ndị Igbo ji agakarị ụlọụka ndị a?
content_271	Ndị omeiwu nọ n'otu pati PDP na Benue steeti akwụsịla ndị otu ha mmadụ asaa nọ APC ọrụ n'ike.
content_271	Ndị omeiwu PDP ahụ ruru mmadụ iri na itoolu na-akwụsị ndị otu ha ọrụ maka ime omume megide ụlọikpe na ime ọgbakọ megidere iwu.
content_271	Ndị PDP ahụ kwuru na ọgbakọ ndị APC mere megidere iwu maka na ha erubeghi isi nye mkpebi ụlọikpe nyere ka ha ghara ịga onye bụbụ onyeisi ha bụ Terkimbi Ikyange nso.
content_271	Ndị Benue apụtaghị nabata Buhari
content_271	Ortom: Ihe m jiri kpụpụ Miyetti Allah ụlọikpe
content_271	Ọchị ehi na Benue: 'Aga m emezu iyi ọrụ m' - Buhari
content_271	Ndị omeiwu PDP ahụ kpọkwara ndị otu mbaụwa ka gbata ọsọ enyemaka na nsogbu dị n'ụlọomeiwu Benue steeti ugbua.
content_271	Ndị omeiwu APC mere ọgbakọ taa ebe ha tiri iwu ka a chụtuo gọvanọ steeti ahụ bụ Samuel Ortom maka ebubo na o mefuru ego steeti n'ụzọ na-ekwesighi ekwesi.
content_271	N'ụtụtụ taa, ndị uweojii wakporo ụlọomewiu steeti ahụ na-ekweghi ka ndị omeiwu PDP mmadụ 22 banye.
content_271	Mana ndị otu pati PDP anabataghị nke a nke ọma ebe ha nọ n'akara ha na twitter na-eti mkpu maka ya bụ ihe ha kpọrọ mmerụaka.
content_271	Cheta na ụlọikpe nyere iwu n'izu gara aga ịkwụsị onyeisi ụlọomeiwu ahụ bụ Terkimbi Ikyange ka ọ ghara ịkpọzi onwe ya onyeisi ha.
content_271	Iwu ahụ metụtakwara osote onyeisi ahụ bụ James Okefe Ejembi na onye bụbu onye ndu ndị ka n'ọnụọgụgụ bụ Benjamin Tilley Adanyi.
content_271	Ọkaikpe steeti ahụ bụ Adam Onum kwuru ka ikpe ahụ digide rue oge a ga-ekpebi ikpe ndị ụlọomeiwu ahụ mmadụ asatọ gbara n'ụlọikpe.
content_271	Akụkọ ga-amasị gị
content_271	Anwụchiela 'ụkọchukwu' chọrọ ịkpọlite ozu nwụrụ anwụ
content_271	Ụmụ Naịjirịa tọrọ na Rọshịa abatala Naịjirịa
content_271	Ndị agha 1000 awụchiela na Zamfara steeti
content_272	Akụkọ ndị kachasị mkpa mere taa:
content_272	Akụkọ ndị dị mkpa n'ụtụtụ a:
content_272	Akụkọ na-efegharị ụgbua bụ na mmadu iri na itoolu ndị ụlọomeiwu Imo steeti achụtuola osote gọvanọ Imo steeti bụ Eze Madumere.
content_272	BBC Igbo gbara onye ndụ ndị ụlọomeiwu Imo Steeti bụ Lugard Osuji ajụjụọnụ, o kwuru na Onye nọchiri anya ya bụ Calistus Okenze bụ onyeisiọrụ n'Imo Steeti dịka Rochas zigara aha ya.
content_272	O kwuru na mmadụ iri na itoolu n'ime mmadụ iri atọ na asaa ndị ụlọomeiwu tinyere aka chụtuo ya.
content_272	Okenze anọchiela Madumere n'Imo Steeti - Osuji
content_272	Naịjirịa
content_272	Ndị omeiwu nọ n'otu pati PDP na Benue steeti akwụsịla ndị otu ha mmadụ asaa nọ APC ọrụ n'ike.
content_272	Samuel Ortom: Otu Miyetti Allah bụ ndịkpatara oke ogbugbu mmadụ na Benue
content_272	Ndị omeiwu PDP ahụ ruru mmadụ iri na itoolu na-akwụsị ndị otu ha ọrụ maka ime omume megide ụlọikpe na ime ọgbakọ megidere iwu.
content_272	Ndị PDP ahụ kwuru na ọgbakọ ndị APC mere megidere iwu maka na ha erubeghi isi nye mkpebi ụlọikpe nyere ka ha ghara ịga onye bụbụ onyeisi ha bụ Terkimbi Ikyange nso.
content_272	A kwụsịla ndị omeiwu APC na Benue ọrụ n'ike
content_272	Akụkọ mba ofesi
content_272	Igwe mmadụ pụtara na Zimbabwe ịtụ vootu na ntuliaka mbụ ha na-eme kamgbe Mugabe pụrụ n'ọkwa ọchịchị.
content_272	Ndị si mba ọzọ bịara ileta ya bụ ntuliaka toro ya na ọ na-aga nkeọma ebe ha na-enwe olileanya na ọ ga-anapụta ndị Zimbabwe n'ọnọdụ ha nọ.
content_272	N'egwuregwu,
content_272	N'egwuregwu, mba Kameroon na onye na-akụziburu otu egwu bọọlụ mba Ịnglandị bụ Sven Goran Eriksson na-akpa ka Eriksson kuziwe otu egwuregwu bọọlụ ha bụ Indomitable Lions.
content_272	Sven Goran Eriksson
content_272	Ihe niile gaa nke ọma, ị mara na ọ ga-anọchi anya onye nkuzi ha pụrụ apụ bụ Hugo Broos.
content_272	Gere akụkọ mere na mgbede a n'otu nkeji:
content_272	Ihe nkiri nke taa:
content_273	Saraki chịrị afọ asatọ dịka onye Gọvanọ kwara Steeti
content_273	Saraki chịrị afọ asatọ dịka onye Gọvanọ kwara Steeti
content_273	Akụkọ na-eru anyị ntị ugbua na-ekwu na onyeisi ụlọomeiwu sineti bụ Bukola Saraki agbajọọla ndị APC.
content_273	Saraki kwuru nke a n'akara Twitter ya na nkeji ole na ole gara aga.
content_273	Saraki ekwughị pati ebe ọ na-aba mana o kwuru na ya apụọla.
content_273	Mana gọọmenti etiti ekwuola na ha amaghị na onyeisi ụlọomeiwu sineti apụọla na pati APC.
content_273	Onye nkwuchiteọnụ gọọmenti etiti bụkwa mịnịsta ọrụ mgbasaozi dị n'aka bụ Lai Mohammed gwara BBC na a gwabeghi ha na Saraki apụọla na pati APC.
content_273	APC ka bụ ndị kachasị n'ụlọomeiwu
content_273	Ihe APC mere PDP ọ ga-eme ha na 2019?
content_273	Ọpụpụ ndị omeiwu: 'Anyị kwụ chịm' - APC
content_273	Onye nkwuchiteọnụ APC na Legos bụ Joe Igbokwe kwuru na ọ bụ ndị mgba okpuru na-apụ na pati ahụ.
content_273	N'okwu ya, "APC abụghị PDP, Buhari abụghị Jonathan, ọpụpụ ha enweghi ihe ọ ga-eme APC."
content_273	Mana n'elu soshal media, ụmụ Naịjirịa na-etu o si emetụta ha.
content_273	Tell the Mayor kwuru na ma ụmụ Naịjirịa ekwesiri ibe akwa ka ọ bụ ịchị ọchị gbasara ya, na ọpụpụ ya abụghị maka ụkpụrụ ọma ọ chọrọ igosi maọbụ maka ọganihu ndị mmadụ kama ọ bụ nhazi ọ na-eme maka onwe ya.
content_273	Abraham Itebu kwuru na o si PDP gaa APC na 2014 sikwa APC gaa PDP na 2018 na-ekwu na ha ji ụmụ Naịjirịa eti epele nakwa azụmahịa onwe ha.
content_273	Olusanjo Ewulomi kwuru na o kwesiri ị hapụ oche ya maka na pati na-akarịghị n'ọnụọgụgụ enweghi ike ịnwe oche ahụ.
content_273	Onye omeiwu ibe ya bụ Ben Murray Bruce kwuru na ya ji aṅụrị anabata Saraki na pati ha bụ PDP mana Saraka ekwughikwa na ya na-aga na PDP.
content_273	Otu pati PDP dekwara n'akara twitter na onyeisi ụlọomeiwu sineti bụ Bukola Saraki na-alọghachi na PDP.
content_273	Cheta n'izu gara aga, ndị ụlọomeiwu mmadụ 15 nọbu pati APC wufere pati PDP ebe ndị nnọchiteanya mmadụ 38 bụbu ndị APC wufekwara PDP na pati ndị ọzọ.
content_273	Akụkọ ga amasị gị:
content_273	Onyeisiala Naịjirịa dị Igbo nso karịa 'restructuring'- Osita Okechukwu
content_273	2019 Election: Lee ụfọdụ ụmụafọ Igbo chọrọ ịzọ ọkwa onyeisiala
content_273	Okenze anọchiela Madumere n'Imo Steeti - Osuji
content_274	Ike Ekweremmadụ
content_274	Akpụkụrụ Ekweremadu ụlọikpe na o kwucheghị ka ọha mgbe ọ banyere ọchịchị
content_274	Ohananeze Ndịgbo akatọla njide gọọmenti jidere osote onyeisi Sineti bụ Ike Ekeremadụ.
content_274	Ode akwụkwọ mgbasa zi otu a bụ Uche Achi-Okpaga sị na ha bụ ijiji aghọrọla isi membi dịka ọchịchị sịrị baa gọọment APC  n'isi.
content_274	Okporo gas ga aga n'Abia steeti
content_274	Shell na-emepụta 39% mmanu agbidi na Naịjirịa
content_274	Ndị ọrụ shell nke Naịjịrịa ekwuputela ebumnobi ha ịrụ okporo mmanụ gas n'ebe ụfọdụ n'Abịa steeti.
content_274	Onyeisi ụlọọrụ a bụ Ed Ubong kwuru na a ga-arụ ụzọụgbọ ga-agafe Osisoma, Ogbo Hill nakwa Ariaria maka nke a.
content_274	O kwuru nke a mgbe ọ gara ịhụ gọvanọr steeti ahụ bụ Okezie Ikpeazu.
content_274	Otu BBOG enwetala nkatọ
content_274	BBOG na-akwanye gọmenti ọkụ ka ha chọta ụmụ akwụkwọ Chibok kemgbe 2014
content_274	Otu Coalition Against Terrorism and Extremism akatọla okwu ndị isi na-akwanye gọọment ọkụ ka ha kpọchite ụmụnwaanyị Chibok furu efu bụ Oby Ezekwesili na Aisha Yesufu.
content_274	Akụkọ kọrọ n'Ezekwesili na Yusufu boro ndị agha Naịjirịa na ha na-eli ndị otu ha ndị Boko Haram gburu na nzuzo.
content_274	Ntuliaka Zimbabwe
content_274	Akwụkwọ na-egosi na Zanu-PF na-emeri nduliaka Zimbabwe
content_274	Ọgụ adaalanụ na ntuliaka ndọrọndọrọ ọchịchị Zimbabwe ka otu pati MDC Allaince na-ebo pati Zanu-PF ebubo ịme nrụrụaka.
content_274	Ka ọ dị ugbua, otu onye nọ n'ọzụ maka nke a.
content_274	N'egwuruegwu, ndị AAC tọrọ na Legọs
content_274	African Athletic Championship bidoro na Asaba tata
content_274	N'egwuruegwu, ndị egwuruegwu na a ga-asọmpi African Championship tọrọ na ọdọụgbọelụ Lagọs eruola Asaba n'ụtụtụ tata.
content_274	Gee nkeji anyị nke ụtụtụ a
content_274	Lee ihe nkiri anyị
content_275	Ndị mmanwụ
content_275	Igbo na-efe mmụọ dị iche iche
content_275	Gịnị mere Igbo jiri kpọ ajọ ọhịa ajọ ọhịa?
content_275	Ị mara na ajọ ọhịa ka nọrọ ruo ugbua n'ala Igbo?
content_275	Gịnị bụ ajọ ọhịa?
content_275	Ọkachamara n'ihe ọmụmụ gbasara Afrịka na asụsụ na Mahadum nke Lagos bụ Chiagozie Nnabuihe kọwara BBC Igbo na Igbo kporọ ebe a ọhịa mmụọ, ọbụghị ajọ ọhịa dịka ọtụtụ mmadụ na-akpọ ya ugbua.
content_275	Dịka Igbo siri were nkwenye, ọhịa mmụọ bụ ebe ha na-efe chi biri n'Ala. Ebe a burukwa ebe ha na-asụpụ onyeọbụla Ala bụrụ ọnụ.
content_275	Ala
content_275	N'ala Igbo Chukwu kachasị mkpa, mana mmụọ na-eso ya bụ Ala.
content_275	Nnabuihe kọwara na ala Igbo were nkwenye na Ala bụ mmụọ mụpụtara ihe nịịle dị n'ụwa.
content_275	O nwere mmụọ bi na nwata bu isi dada pụta ụwa?
content_275	I ga-egbu ụdịrị ichi a egburu mgbe gboo?
content_275	Ala sọ njọ (njọ Ala bụ igbuọchụ)
content_275	Igbo were nkwenye na Ala, na-ahụ ihe niile, nke a pụtara na onweghi njọ ọbụla ị ga-ekpuchi n'anya ya.
content_275	Ajọ Ọhịa ka dị na-ala Igbo ruo ugbua
content_275	Ala ga-akụ onye a ọrịa kpam kpam.
content_275	Lee ọrịa Ala na-akụ ndị mere ya njọ
content_275	Ara
content_275	Ekpenta (Leprosy)
content_275	Afọ ọzịza
content_275	Nzịza (Dropsy)
content_275	Ibi(hernia)
content_275	Nnabuihe kọwara n'oge ahụ, o nweghị dibịa ga-anwa anwa ịgwọ ọrịa ndị a anyị kpọrọ aha.
content_275	Onye ọbụla were ụdị ọrịa kwesiri ikwupụta njọọ o mere kpamkpam tupu ọ nwụọ. Ọ bụrụ na ọ saghị asịsa njọ o mere, ha ga-asụpụ ya n'ọhịa mmụọ.
content_275	Ị ma chi ndị Igbo na-efe n'oge gboo?
content_275	Ihe ndị ị na-ekwesịghị ime n'akụkụ onye Igbo
content_275	Ihe ndị ọzọ dịka ịkwa iko di maọbụ nwunye onye ọzọ, maọbụ ịmụ ejime nakwa ọrịa agwọta agwọta nwere ike imee ka Ala bụọ onye ahụ ọnụ.
content_275	Nsụpụ mmadụ abụghị njọ
content_275	Dịka Nnabụihe jiri kọwa, nsụpụ onye a bụ maka ịzọ isi ụmụ ya nakwa ezinaụlọ ya.
content_275	Ụka Krist bụ okwukwe kachasị n'ala Igbo
content_275	Igbo n'oge gboo nwere nkwenye na onye ọbụla nabatara onye a anabataala iwe Ala n'ezinaụlọ ya.
content_275	Ebe ka ọhịa mmụọ di n'ala Igbo ugbua
content_275	Mkpa Mbaise n'Imo steeti
content_275	Ogwugwu ọkụ n'ime Okija
content_275	Mbitoolu ala ogbaga
content_275	Ihiala
content_275	Arusi Ọkịja
content_275	Omenala Igbo na-anwụ anwụ
content_275	Nnabuihe kwuru na ihe a bụ nke kachasị njọ na-eme ugbua n'ala Igbo.
content_275	O kwuru na: "Omenaala dị iche iche n'ala Igbo n'anwụ maka ụka Kraist batara n'ala Igbo, ndị mmadụ emetọọla ọtụtụ ọhịa mmụọ a, o nweghị onye na-atuzi egwu ọhịa a"
content_275	Akụkọ ga-amasị gị
content_275	A na-ahụ otele nwaanyị a n'ọkụ na Twitter maka ihe o kwuru
content_275	Ndị ndọrọndọrọ agba ọhụrụ jị soshal midia anya isi
content_276	Ide mmiri
content_276	Okporo ụzọ MCC, Urata n'ime Owere
content_276	Ndị Mịnịstri na-ahụ maka gburugburu n'Anambara steeti, otu ndị gbatagbata gọọmenti etiti (NEMA) na nke steeti (SEMA) gara njem nleta n'Awka, Onicha na ebe ndị ọzọ ide mmiri mebiri ụzọ
content_276	na steeti ahụ.
content_276	Kọmishọna na-ahụ maka gburugburu bụ Michael Okonkwo gwara ndị ntaakụkọ nke a mgbe ha gara ileta mkpamkpa ide mmiri kpara n' Ezi Mgbemena nke dị na Ọnịcha.
content_276	Ndị gbaara ọsọ pati enwela nzuko mbu
content_276	Ọtụtụ ndị APC agbafela PDP
content_276	Ndị isi ọchịchị ụlọomeiwu nakwa nke steeti si pati APC wụfee PDP agaala ọgbakọ ndị isi ọchịchị PDP nke mbụ ha kemgbe ha wụfere.
content_276	Ndị ọchịchị a gụnyere Bukola Saraki, Rabiu Kwankwaso, Aminu Tambuwal, Samuel Ortom nakwa ndị ọzọ.
content_276	Popu si onye egbula ibe ya ọzọ
content_276	Popu Fransis wetere ọtụtụ mgbanwe na ụka katọlik
content_276	Pope Francis bụ onyeisi ụka Katọlik n'ụwa niile agbanwela nkuzi ndị ụka ahụ ka o megide kpamkpam atụmatụ ịma mmadụ ikpe ọnwụ agbanyeghị ihe ọbụla onye ahụ mere.
content_276	O kwuru na ụka Kraịst niile ga-agba mbọ ịhụ na akachapụrụ ịma mmadụ ikpe ọnwụ na mbaụwa niile.
content_276	N'egwuruegwu,NFF ekwetala ka ha na Giwa kpee udo
content_276	Ọchịchị Amaju Pinnick dịka onyeisi NFF ga-abịa n'isi njedebe na Sept. 30
content_276	N'iji gboo nsogbu dị n'etiti ha, otu na-ahụ maka egwuregwu bọọlụ na Naịjirịa bụ NFF adịla njikere ibuli mmachi amachiri onye otu ha bụ Chris Giwa.
content_276	Ha kwuru na nke a ga-adị ire ma ọ bụrụ na Giwa gbahapụ mkpọpụ ọkpọpụrụ NFF n'ụlọikpe.
content_276	Gee nkeji anyị nke ụtụtụ a
content_276	Lee ihe nkiri anyị
content_277	Ahmed Musa
content_277	Ahmed Musa
content_277	Otu onye ndị mmadụ chere na ọ ga-abanye otu egwuregwu bọọlụ gbalitere n'ọkwa bụ Ahmed Musa.
content_277	Mana ugbua, Musa kpara mkpamkpa n'asọmpi Iko Mbaụwa gwụrụ agwụ esila n'otu Leicester City gafee n'otu Al Nasr nke Saudi Arebia.
content_277	Amabeghị ego ole ha jiri zụọ ya n'aka ndị Leicester City mana a na-anụ kepu kepu na o ruru nde pounds iri na asaa na ọkara.
content_277	Ị ma ụmụnwaanyị ji ndị Super Eagles n'ọrụ?
content_277	Ndị Super Eagles dịzị ka nwunye ọhụrụ a chọrọ ịlụ
content_277	World Cup 2018: Ihe mere ndị Naịjirịa ji ekele Ahmed Musa
content_277	Leicester City zụrụ ya mbụ n'aka otu CSKA Moscow n'afọ 2016 mana ọ laghachịrị ebe ahụ n'oge bọọlụ nke afọ 2017 gara aga.
content_277	Ka agbachara Iko Mbaụwa, ndị mmadu chere na ọ ga-aga Galatasaray maka na ndị na-akwado otu egwuregwu ahụ kpọrọ ya oku nke ukwuu.
content_277	Ihe onyonyo dị n'elu na-egosi etu otu ọhụrụ ya siri sị ya "nnọọ" ma nabata ya n'ime otu ha.
content_277	Ka ọ dị ugbua, Ahmed Musa ekwubeghi ihe ọbụla maka okwu a na-ewu ewu.
content_278	Bukola Saraki
content_278	Saraki meriri EFCC n'ụlọikpe kachasị n'ọnwa Juli maka ebubo mpu na nruru aka
content_278	Akụkọ nke mere ọhụrụ n'etiti ndọrọndọro ọchịchị Naijiria ụnyaahụ bụ na otu Peoples Democratic Party (PDP) ahọpụtala onyeisi ụlọomeiwu ukwu bụ Bukola Saraki dịka onyeisi ha.
content_278	Mana ụnyaahụ, akụkọ kwuru na PDP ziri ozi ka ndị omeiwu ha niile laghachite Abuja, maka ha na-eche na APC nwere ike ijiri ike mepe ụlọomeiwu wee chutuo Saraki na Ekweremadu.
content_278	BBC Igbo gbara ndị otu APC na PDC ajụjụọnụ maka ebumnuche ha gbasara ihe a na-eme ugbua n'ọkwa ọchịchị n'ala Naịjirịa.
content_278	Joe Igbokwe bụ ọnụ na-ekwuchiri otu APC na Legos steeti gwara onye ntaakụkọ anyị na nsogbu PDP bụ na obi na-amapụ ha maka njọ niile ha mere n'ala Naịjirịa.
content_278	Saraki na Ekweremadu: Ihe ndị mmadụ na-ekwu maka mgbochi ha
content_278	Saraki: Ụlọikpe kachasị agọọlara m ọnụ
content_278	N'ọnụ okwu ya,"Onyeisiala Naịjiria bụ Muhammadu Buhari abụghị onye na-eji njọ akwụghachị njọ. PDP na-ama jiji maka na obi ha na-apịa ha ụtarị maka mpu na aghụghọ niile mere n'oge ọchichị ha."
content_278	Igbokwe kwusiri ike na ọ bụ ikike ndị Sineit ịhọpụta ndị ha chọrọ ka ha chịa ha.
content_278	"Ọ bụrụ na ha chọrọ ịchụda Bukola Saraki, o nweghị njọ dị na ya."
content_278	Mana Austin Umehi bụ otu n'ime ndị welitere isi na PDP kwuru na APC agaghị anwa anwa ịchụda Bukola Saraki.
content_278	PDP na-ebo na aka onyeisiala Naịjirịa bụ Muhammadu Buhari nọrọ na nsogbu a
content_278	O kwuru na: "Ụlọomeiwu nwere iwu ha na-eso. Ihe a pụtara na ndị otu APC agaghị eteta n'ụra otu ụbọchị, chụda mmadụ dịka Bukola Saraki."
content_278	O kwukwara na o nweghị egwu dị n'obi Saraki maka ya, nakwa na ndị ụlọomeiwu na-eche echiche a na-egbu oge ha.
content_278	Etu ọ dị ugbua
content_278	PDP sị na Saraki bụ onye otu ha kachasị elu n'ọkwa ọchịchị n'ala Naịjirịa, nke mere ha jiri tunye ya ugo a.
content_278	Dịka o siri dị ugbua, nke ga-abụ mbụ pati na anọghị n'ọchịchị, maọbụ nwekarịa ndị omeiwu, ga-achi ụlọomeiwu na Naịjirịa.
content_278	Mana, a mabeghị ma ọnọdụ a ọ ka ga-adị etu a, maka na n'ụbọchị 24 nke ọnwa APC wepụtara aha ndị omeiwu 52 ha si bụ ndi otu ha, nke nyere ha nkarị n'ụlọomeiwu.
content_278	Ya bụrụ na nke a bụ eziokwu (o nwebeghị ndị n'ime ndị a gọnahụru edemede a) APC nwere ọnụgụgụ a ga-eji chụtuo Saraki ma ndị omeiwu laghachite ezumike.
content_278	Ekweremadu ka-aza ajụjụ n'aka ndị EFCC
content_278	Nke mekwara ụfọdụ ndị omeiwu nke obele jiri nọdụ n'ụlọomeiwu ụnyaahụ.
content_278	Akụkọ kwukwara na ndị sinetọ otu PDP ga-enwe ọgbakọ ebe ha ga-eche ihe a ga-eme ma ọbụrụ na APC mere udi ihe a.
content_278	Ụlọọrụ akwụkwọ akụkọ Sun dere na ndị Sinetọ gara njem n'ala Bekee ga-alaghachị azụ taa maọbụ echi.
content_278	Chukwuka Onyema bụ osote onyeisi otu PDP n'ụlọ omeiwu obele gwara ndị ntaakụkọ na ha nụrụ akụkọ ndị sinetọ otu APC ga-emee ọgbakọ na nzuzo ịchụda Bukola Saraki.
content_278	PDP na-ebokwa na njem Buhari gara ala Briten bu maka inyere ndị sinetọ APC ohere ịchụda Bukola Saraki.
content_278	Asị, asị!
content_278	Ọnụ na-ekwuchitere onyeisiala Naịjịria bụ Garba Shehu bụ na-ebubo nke a gbasara Buhari bụ asị na-atọ ọchị maka na o nweghị onye ọbụla na Naịjirịa ga-ekwenye n'ihe ọbụla PDP ga-ekwu ọzọ n'ala a.
content_278	Akukọ ga-amasi gị
content_278	Ihe mere Igbo na-asụpụ mmadụ n'ajọ ọhịa
content_278	Saraki: Ụlọikpe kachasị agọọlara m ọnụ
content_279	Ọdụ anụ
content_279	Otela ndị Naịjirịa na-eti mkpụ maka ọkụ adịghị
content_279	Minista na-ahụ maka ọkụ, ọrụ na ụlọ bụ Babatunde Fashola kwuru na ọkụ latrik a na-emepụta na Naịjirịa agbagotela ruo megawatt puku asaa.
content_279	Fashola kwuru nke a na Kalaba, isi obodo Kros Riva steeti ụnyaahụ.
content_279	Ọkụ latrik agaghị enwu ọfụma ruo afọ 2023 - Ndị ọrụ latrịk
content_279	PHCN kwesịrị inye gị ọnwa atọ tupu ha achabie ọkụ - Ọkaiwu
content_279	Fashola nọ na Kalaba ebe ndị isi ọrụ na ngalaba ọ na-achị na-eme nzukọ.
content_279	O kwuru na agbanyeghi na ọrụ fọdụrụ ka nkụ, ngalaba ya agbanyela ọnọdụ ọkụ latrik na Naịjirịa karịa etu ọ dị mgbe ha malitere ọru n'afọ 2015.
content_279	Fashola jị ngalaba atọ achịkọtara ọnụ na gọọmentị Buhari
content_279	"Afọ ato gara aga, akukọ bụ na mmepụta ọkụ latrik bụ nnukwu nsogbu anyị nwere na Naijirịa. Mgbe ahụ, ndị na-eke ọkụ na-ekwu na ha enweghị nke ha ga-ekenye ụmụ Naịjirịa.
content_279	"Mgbe ahụ, anyị na-eke "megawatt" 2,690 nye ndị Naịjirịa, mana akụkọ ahụ agbanwela. Ihe anyị nwere ike ugbua bụ megawat 5,222, nke bụ nke kachasị kamgbe Naịjirịa pụtara.
content_279	"Ugbua, ihe a na-emepụta bụ megawatt 7000, ma na-ekekwa 7000. Nsogbu ka dịkwa, mana anyi ga-ekwu na anyị na-aga n'ihu.
content_279	Akụkọ ndị ga-amasị gị:
content_279	'Nye nwa gị ohere ka ọ mịta ara'
content_279	Ndị Igbo na-azọ eze na Kano
content_279	A gbagbuola ndị na-agbanwe ego mmadụ anọ na Port Harcourt
content_280	Ụmụakwụkwọ na Oprah Winfrey
content_280	Oge eruola ọzọ mgbe ndị ụmụakwụkwọ nwere oge ezumike pụrụiche maka na ọ dị ogologo.
content_280	Ụfọdụ ndị nne na nna akwadola etu ha ga-esi kpọga ụmụ ha ụlọakwụkwọ nke a kpọrọ 'Summer Lesson' mana ọ bụghị ụmụaka niile ka nke a ga-amasị.
content_280	Ọ bụrụ na ị sonyeghi na ndị ga-akpọga ụmụ ha 'Summer Lesson', lee ihe ndị i nwereike i mere ha.
content_280	Ụmụ nwaanyị chọrọ ka gọọmenti kwụwa ha ego ọmụgwọ
content_280	Akpokpụtala ụmụaka 4 n'ime 12 bụ ndị tọrọ n'ime ọgba Thailand
content_280	Buhari: Buo agha megide mwakpo ụmụaka
content_280	Kuziere ha etu e si egwu mmiri
content_280	Igwu mmmiri bụ ụzọ ụmụ gị ga-eji megharịa ahụ ma mụta ị zọ onwe ha ma ha danye n'ime mmiri. Ọ ga-emekwa ha ka ike gwụ ha ọfụma ka ha nweike rahụ ụra ọfụma ma too ọfụma.
content_280	Gbalia kpọga ha taa.
content_280	Kuziere ha eserese nakwa nka na ụzụ ndị ọzọ
content_280	Kuziere ha etu esi agba egwu
content_280	Igbo kwenu!
content_280	O nwere egwu karịrị egwu ogene? Mba! Anyị a ga-akụziri ụmụ anyị ya? Eeeeeee
content_280	Kọrọ ha akụkọ oge gboo
content_280	Ị ma ụbọchị mbụ atụrụ ogbunigwe n'ala Igbo? Ị ma aha nwoke mbụ si n'oru tọghapụ onwe ya?
content_280	Ị nwere ike ị maata nke a ma kuzikwara ụmụ gị. Otu ụzọ ị ga-esi mee nke a bụ ị kpọrọ ha gaa n'ụlọ ngosi dị ịcheịche n'ala Igbo.
content_280	Aka-ọrụ
content_280	Kpọrọ ha gaa ebe ha ga-amụta ọrụ aka. Nke a ga-eme ha mụta aka ọrụ nwere ike ị nye ha nri n'ọdịnihu maọbụrụ na ha enwetaghị ọrụ na ngwụcha mahadụm.
content_280	Otu Ọgbọ
content_280	Na ngwụcha, ọ bụrụ na ị bụ onye omenala na-amasị nke ọma, oge ezumike ogologo a bụ mgbe i nwere ike iji tinye ha na mmanwụ maọbụ otu ọgbọ n'obodo unu.
content_280	Nke a ga-eme ka ha nwee ezigbo amamihe, akọ na uche banyere omenala Igbo nakwa n'ebe o siri ike.
content_280	Akụkọ ndị ga-amasị gị:
content_280	'Nye nwa gị ohere ka ọ mịta ara'
content_280	Ihe mere Igbo ji asụpụ mmadụ n'ajọ ọhịa
content_281	Ndị agha Naịjirịa
content_281	Ndị agha Naịjirịa ekwuola taa na ha zutere ụfọdụ ndị ọchịehi ji ọtụtụ ngwọagha n'okpuru ọchịchị Guma na Benue steet.
content_281	Ndi agha ahụ kwuru na ndị agha nọ agha a kpọrọ "Operation Whirl Stroke" na Bekee bụ ndị zutere ndị ọchịehi ahụ kpo ọtụtụ ehi nakwa ọtụtụ ngwọagha.
content_281	Ha dere n'akara twitter ha na ndị agha mekpara ha ahụ site na ngwọagha ka nke nke ha.
content_281	Ha kwuru na ndị ha agaghị agụtali ọnụ bụ ndị a na-atụ anya na ha gburu ebe ndị ọzọ wụbara n'ime ọhịa mana ha bu mgbọ egbe n'ahụ.
content_281	Gụọnụ ndị ọchịehi ndị oyiegwu -Ụlọomeiwu
content_281	Plateau: Ndị ọchịehi egbuola mmadụ 25
content_281	Ọtụtụ mmadụ agbaala ọsọndụ na Kogi
content_281	Ha kwukwara na ha na-agba mbọ inweta ndị ahụ gbara ọsọ mana ha natara ọtụtụ ngwọagha n'aka ndị ha gburu.
content_281	Ha kpọkwara oku ka onye ọbụla hụrụ ihe na-ekwesighi ekwesi maọbụ onye ọbụla bụ mgbọ egbe n'ahụ gaa kpee n'aka ndị ọrụ nchekwa nọ ha nso.
content_281	BBC Igbo gbara mbọ ịnweta onye nkwuchiteọnụ ndị agha mana ha azaghị.
content_281	Cheta na ndị ọchịehi awakpola ma gbuo ihe karịrị mmadụ otu puku na Benue, Taraba na Platu steeti n'afọ a 2018.
content_281	Agha a kpọrọ 'Operationa Whirl Stroke" na Bekee bụ nke ndị agha ji aluso ndị ọchịehi ọgụ na steeti anọ ndị ọchịehi na-akpa ike.
content_281	Akụkọ ndị ga-amasị gị:
content_281	Lee nri 10 ndị ogbenye ọgaranya na-erizi
content_281	Mahadum Covenant dara iwu - ọkaiwu
content_281	Gịnị butere mkpamkpa n'eme na Kogi?
content_282	Akụkọ ndị kachasị mkpa mere taa:
content_282	Akụkọ ndị dị mkpa n'ụtụtụ a:
content_282	Ndi agha Naịjirịa etiela ndị ọchịehi mmanwụ na Benue steeti.
content_282	Isi ulọọrụ ndị agha Naịjirịa kwuru na ha meriri ndị ọchịehi ahụ n'agha egbe ha abụọ kwatara ebe ha gbagburu ụfọdụ, ụfọdụ agbalaga.
content_282	Ndi agha Naịjirịa etiela ndị ọchịehi mmanwụ na Benue
content_282	Naịjirịa
content_282	Osote gọvanọ Kano steeti bụ Hafiz Abubakara agbala arụkwaghị m taa.
content_282	Akụkọ BBC Igbo na-enyochakwughi na-ekwu na Abubakara tinyere akwụkwọ alụkwaghị mgbe ọ nụrụ na mmadị iri atọ na otu n'ụlọomeiwu ebinyela aka n'akwụkwọ ichutu ya.
content_282	Akụkọ na-ekwu na ụlọomeiwu chọrọ ichutu ya maka na ọ na-akwadọ onye bụbụ gọvanọ steeti ahụ bụ Rabiu Kwankwaso bụ onye siri APC pụọ banye PDP.
content_282	Akụkọ mba ofesi
content_282	Ala ọma jijiji dị egwu awakpola Lombol n'Indoneshia, otu izuụka ka nke gburu mmadụ iri na ise mesiri.
content_282	Some buildings, including this shopping mall, were damaged in the earthquake
content_282	O metụtarakwara ndị agbataobi ha na Bali ebe ndị ọrụ gọọmenti gwara ndị mmadụ ka si n'akụkụ mmiri pụọ.
content_282	N'egwuregwu,
content_282	Ọgba bọọlụ mba Snegal bụ Demba Ba ebela nwịị na a kpasoro ya oke agbụrụ na China ebe ọ na-agba bọọlụ ugbua.
content_282	Ba gbaara West Ham, Newcastle na Chelsea n'asọmpi Premia Lig
content_282	Onye nleta ya bụ Wu Jingui kwuru na ọgba bọọlụ otu egwuregwu Yatai gwara Demba ajọ okwu ụnyaahụ.
content_282	Gere akụkọ mere na mgbede a n'otu nkeji:
content_282	Ihe nkiri nke taa:
content_283	Edgal Imohimi
content_283	Kọmishọna ndị uweojii na Legos steeti bụ Edgal Imohimi kwuru na ha ebelatala ike ndị otu badoo na-akpa n'Ikorodu
content_283	Ndị uweojii nwụchiri Nwaanyị tọro onwe ya iji nata di ya nde naịra 15 na Ogun state, ebe aka kpara onye ntọo ebe ọ gara ịtọrọ mmadụ ma ụra buru ya ka ọ ṅụchara ọgwụ ike Tramadol.
content_283	Mana ndị ọkachamara n'ihe gbasara omume ndị mmadụ bụ psychologist ' na bekee na-ekwu na ụdị agwa bụ oke mpụ na ajọ enyị bụ ihe kpatara ya.
content_283	A gbapụtala nna Mikel Obi n'aka ndị ntọ ọzọkwa
content_283	Femi Joseph na ndị otu ya ji egbe wakpo ọdọahịa ọgwụ ịtọrọ onye nwe ya mana ụra buru Joseph ka ọ nụchara tramadol e nwetara n'ụlọ ahịa ọgwu ahụ.
content_283	Dị ọkpa ahụ kọwara na oge ha batara onye nwe ụlọ ahịa ọgwụ ahụ tiri mkpu ma si ụzọ azụ ụlọ gbaa ọsọ.
content_283	Dịka ọnụ na-ekwuru ndị uweojii na Ondo steeti sị, "Mana dịka ha enwetaghị ihe ha chọrọ, otu n'ime ha bidoro sọwa ganị ganị n'ihi tramadol ọ ṅụrụ.
content_283	"O rahụrụ ụra awa 24 ka ọ ṅwụchara ya. E nwetakwara mkpọ tramadọl n'akpa ya."
content_283	N'aka nke ọzọ, otu nwaanyị aha ya bụ Hadijat Kabir na mmadụ abụọ ndị ọzọ gụnyere otu nwoke na nwaanyị ọzọ kpara nkata aghụghọ na ndị ntọrị ji ya ma naa di ya nde naira 15.
content_283	Kọmishọna ndị uweojii na legos steeti bụ Imohimi Edgal, kwuru na ọ bụ mkpesa di ya wetara mere ka ha bido nyocha were chọpụta na ọ bụ nwunye ya na ndị omekemo kpara nkata ahụ.
content_283	Okammuta n'ihe gbasara omume mmadụ nakwa onye nkuzi n'Ebonyi State University bụ Nnachi Amos kwuru, na ọ bụghị isi mmebi kpatara ụdị akwa kama"Ihe ọjọọ bara ụba ugbua. Ụfọdụ bụ mkparita ọjọọ site na inwee ajọ ọyị."
content_283	Ogbo ya nọ na Federal Neuro-Pychiatric Hospital dị na Yaba, Legos bụ Chinyere Okonkwo kwenyere n'ihe Amos kwuru.
content_283	"Isi zuru ha oke. I lee anya, ọrụ ntọrị abụghị ọrụ dị mfe. Mpụ na ajọọ ihe karịrị."
content_283	Akụkọ ndị ga-amasị gị:
content_283	Ozubulu Church Massacre: Otu afọ agafeela
content_283	Nwoke na nwaanyị enwere ike ịbụ enyi nkịtị?
content_283	Ihe ndị ị na-ekwesịghị ime n'akụkụ onye Igbo
content_284	Akụkọ ndị kachasị mkpa mere taa:
content_284	Akụkọ ndị dị mkpa n'ụtụtụ a:
content_284	Ihe nkiri na-eme n'ụlọomeiwu sineti ka kpụkwa ọkụ n'ọnụ.
content_284	Akụkọ apụtala na ndị sinetọ mmadụ iri anọ na asatọ debere aha ha n'akwụkwọ na ha akwadoghi ichutu Saraki na Ekweremadu.
content_284	BBC Igbo amaghị ka akwụkwọ a bụ eziokwu maka na anyị enwetaghị ya n'aka anyị.
content_284	National Assembly: Anyị ga-enyocha ihe mere n'ụlọọrụ ndị omeiwu n'ụtụtụ a-Osinbajo
content_284	'Njọ' ise Lawal Musa Daura mere butere ọdịda ya
content_284	'Ihe mere Osinbajo jiri chụọ onyeisi DSS n'ọrụ
content_284	Ebe ọzọ na Naịjirịa
content_284	Onyeisi ụlọọrụ Inec Mahmood Yakubu akụwala akụ oyibo nsugbe
content_284	E mere ọkammụta Mahmood Yakubu onyeisi Inec n'ọnwa ọktoba afọ 2015
content_284	O kwuru na ndị ntorobịa hie asaa n'anya jiri ọnụọgụgụ ha tụnyere otu onye vootu na 2019, ị mara na ha ga-ekwu onye ga-emeri.
content_284	Akụkọ mba ofesi
content_284	Agbanyeghi na a machiela ude na-eme mmadụ ọcha na mba UK, ndị mmadụ ka na-erekwa ya.
content_284	Otu ndị ahụ a jidere na mbụ ma taa ha ahụ bụkwa ndị ka na-ere ya bụ ude dị njọ n'ahụ mmadụ na UK
content_284	N'egwuregwu,
content_284	Chelsea ga-anọ ọnwa atọ tupu ha ebido ime nke ọma ọzọ.
content_284	Maurizio Sarri na-anọchi Antonio Conte dịka onye nkuzi ndị Chelsea
content_284	Onye nkuzi ọhụrụ otu egwu bọọlụ Chelsea nwere bụ Maurizio Sarri ekwuola hoha na o nwereike iru ọnwa atọ tupu Chelsea akpawa ike ọzọ.
content_284	Sarri kwuru na asọmpi Iko Mbaụwa mere na ya na ndị ọgba bọọlụ ya enwebeghi mmekọ kamgbe.
content_284	Gere akụkọ mere n'ụtụtụ a n'otu nkeji:
content_284	Ihe nkiri nke taa:
content_285	Thibaut Courtois
content_285	Courtois dị afọ 26 cheere Chelsea goolu afọ asaa, site n'afọ 2011 ruo 2018
content_285	Real Madrid azụrụla Thibaut Courtois bụ oche goolu, n'aka Chelsea.
content_285	Courtois bụ onye ritere erere 'Ọkachasị eche goolu' n'Iko Mbaụwa nke 2018, kwụbara ndị mmadụ ọtọ na mkpịsị ụkwụ ha ka ha na-enyo ịma ebe ọ ga-agba bọolụ ma afọ bọọlụ ọhụrụ bido.
content_285	Ị ma ihe Ronaldo  jiri chịrị ọgbọ ugbua?
content_285	Chelsea na Man City ga-achịpụ ya
content_285	Iji kpọbata ya n'otu ha, Real Madrid dere "Anyị na Chelsea enweela nkwekọrịta gbasara ngafete @ThibautCourtois, onye ga-anọnyere anyị afọ isii."
content_285	Chelsea n'onwe ha kwuru sị "N'abalịa, anyị na Real Madrid ekwekọrịtala na Thibault Courtois ga-esonye ha, ma ha na ya nwee nkwekọrịta nakwa ma o mee ọfụma na nyocha ahụike ya.
content_285	Iji mee ka nke a dị ire, Mateo Kovacic ga-esonye Chelsea n'obibi (loan) nke otu afọ.
content_285	Cheta na o teela ndị mmadụ na-eche ịnụ ma ọ ga-agafe Real Madrid, ma ọ ka ga-agbara Chelsea.
content_285	Akụkọ ga-amasị gị
content_285	Godswill Akpabio: Lee ihe ndị na-akpọtụ maka ọpụpụ ya
content_285	Antonio Conte: Ihe ndị mmadụ na-ekwu maka ọchụchụ ya
content_285	Gịnị ka ọchụchụ Amaju Pinnick dịka onyeisi NFF pụtara?
content_286	Akụkọ ndị dị mkpa
content_286	Aka akparala otu di na nwunye n'Imo steeti maka orure ụmụaka gụnyere nwa ha nwoke.
content_286	Ndị uweojii nwuchiri Ugochukwu Nwachukwu na nwunye rere nwa ha bụ Marvellous n'ime obodo Umueme Obike n'okpuruọchịchị Ngọr Ọkpala
content_286	A na-achọ nwata a kemgbe mbido Julaị
content_286	Onyeisioche otu ndị gọvanọ Naịjirịa bụ Abdulaziz Yari nke Zamfara steeti akatọla mmachi ngalaba na-ahụ maka nrụrụaka bụ EFCC tinyere n'akụnaụba Benue steeti.
content_286	Ọ sị na atụmatụ a ga-etinye steeti ahụ n'ezigbo ahụhụ.
content_286	EFCC kwuru na ọ bụ maka mpụ gọọmentị Benue na-eme ka ha ji machie ya bụ mmachi.
content_286	N'akụkọ ofesi,
content_286	Xi Jinping, onyeisiala China na Donald Trump, onyeisiala Amerịka
content_286	Ego mmanụ agbịdị adatuola dịka mba China na mba Amerịka na-ama aka gbasara ọzụzụ n'orure ngwa ahịa ha.
content_286	Mba China manyere pasentị iri abụọ n'ise n'elu ụgwọ ụtụ mba Amerịka ga-akwụ iji bubata ya bụ mmanụ na Chịna.
content_286	N'egwuregwu,
content_286	Kepa Arrizabalaga bụ bụ onye nche bọọlụ otu Athletic Bilbao ebinyela aka n'otu Chelsea dịka onye nche ọhụrụ ha.
content_286	Cheta na Thibault Curtois cheburu Chelsea bọọlụ agafeela n'otu Real Madrid ugbua.
content_286	Gee nkeji nke ụtụtụ a:
content_286	Ihe nkiri nke taa:
content_287	Akụkọ ndị kachasị mkpa mere taa:
content_287	Rochas ọ chọrọ ịzọ onyeisiala?
content_287	Gọvanọ ndị Imo steeti bụ Rochas Okorocha ekwuola na ọ bụ ya kacha nwee ohere ịbụ onye Igbo mbụ ga-abụ onyeisiala Naịjirịa ma ọ zọọ na 2023.
content_287	Mana o kwuru na ọ ma na Ndigbo agaghị ekwe akwado ya, ma kwuo na nkwado ya ga-esi n'aka ndị si mpaghara ndị ọzọ.
content_287	O kwukwara na enweghị onye ndọrọndọrọ ọchịchị Igbo ọzọ a ma etu e si mara ya na mpaghara Naịjirịa ndị ọzọ.
content_287	Rochas kwuru nke a ka ya na ndị ntaakụkọ zukọrọ n'ụlọọrụ ya n'Owere nso nso a.
content_287	Ebe ọzọ na Naịjirịa:
content_287	Ụmụada ise a si Regina Pacies Secondary School Onitsha, 'Anambara steeti meriri n'asompi Technovation 2018
content_287	Naijiria eturula ugo dịka ọkaibe n'ụwa niile n'asompi Technụzụ e mere na mba Amerika ụnyaahụ.
content_287	Ụmụada ise si ụlọakwụkwọ Regina Pacie dị na Ọnicha, nọchitere Naijiria ji technuzu a kpọrọ, 'FD Detector,' ha mepụtara iji buso nsogbu ọgwụ adigboroja ọgụ n'ala Naijiria, were turu ugo dịka ọkaibe n' asompi Technovation.
content_287	Gụọ akụkọ a n'uju ebe a: Ụmụaka Igbo eturula ugo ọkaibe na technụzụ na mbaụwa
content_287	Mba Ofesi:
content_287	Ndị uweojii na mpaghara obodo Fredericton dị na mba Canada, anwụchiela otu onye gbagburu mmadụ anọ gụnyere ndị uweojii abụọ.
content_287	Ha ka na-enyocha ihe butere ịgba egbe a.
content_287	N'egwuregwu,
content_287	FIFA amachiela Kalusha Bwalya bụbu onye nchịkọta nakwa ọgba bọọlụ otu egwuregwu Zambia, afọ abụọ.
content_287	Ha machiri ya ka ha nyochapụtara na ya na Mohammed Bin Hammam bụ onye Qatar FIFA machiri ndụ ebighịebi mere nrụrụaka.
content_287	Gere akụkọ mere na mgbede a n'otu nkeji:
content_287	Ihe nkiri nke taa:
content_287	Ị hụla nwaanyị Igbo a na-eji ịnya ụgbọala akpa ego?
content_288	Onye na-arahụ ụra
content_288	Dọkịta BBC gbara ajụjụ ọnụ kwuru na ya bụ onye ntọ kwesiri ịnata ọgwụgwọ
content_288	Ọnụ na-ekwuchitere ndị uweojii n'Ondo bụ Femi Joseph agwala ndị ntaakụkọ na onye ntọ ṅụrụ ọgwụ ike anwụfụola dika "News agency of Nigeria" si depụta.
content_288	Cheta na ọ na-arahụ ụra kamgbe ndị uweojii nwụchichara ya n'Ọgọstụ 5 ebe a na-ere ọgwụ.
content_288	Joseph kwuru na onye ntọ a nwurụ n'ụlọọgwụ dị na steeti ahụ ebe ndị dọkita Bekee nọ na-agba mbọ ịgwọ ya.
content_288	Onye ntọ kwesiri ịnata ọgwụgwọ - Dibia bekee
content_288	Onye ọkaiwu Evans esepụla aka n'ikpe ya
content_288	Kedụ ihe na-etiri ndị ntọ egwu ha na-agba?
content_288	N'ọnụ ya, "Onye ntọ a a na-enyocha nwụrụ ka abalị itoolu anyị jiri nwụchie ya gachara. Anyị chere na anyị ga-agwọnwu ya ka o wee nyere anyị aka na nyocha anyị na-eme, mana ọ nwụrụ ụnyaahụ.''
content_288	"Ihe a nwere ike si n'ọgwU ike ọ ṅụrụ. "Anyị ji ohere a adụ ndị nne na nna ọdụ ka ha mara ụdịrị enyi ha na-enwe."
content_288	Akukọ kwuru na onye ntọ a gara ịtọ onye na-ere ọgwụ mana onye ahụ riri mbombo ọsọ.
content_288	Ya na ndị otu ya mechara nara otu onye bụ Daudu Wale ọgbatumtum ya, ebe ọ gara ịzụta ọgwụ ebe e nwudere otu onye n'ime ha.
content_288	Akụkọ ndị ga-amasị gị:
content_288	Gịnị ka ị ga-agwa Nnamdi Kanu ma ị zute ya n'ụzọ?
content_288	A tufuru nwa ọhụrụ n'Ọnịcha taa
content_288	Buhari na Osinbajo ha ga-azọkọ na 2019?
content_288	Akaọrụ ise ị nwere ike iji N10,000 bido
content_289	Ahịa Makola na mba Ghana
content_289	Kizito Obiora bụ onyeisi ndị Naịjirịa na-azụ ahịa ebe ahụ gwara BBC Igbo na ụmụafọ Naịjiria na ndị ogbo ha n'obodo ahụ enweela nkwekọrịta na udo ga-achị.
content_289	Maazi Obiora kwuru na nke a mere maka esemokwu dara n'etiti ndị Naịjirịa na ndị Ghana.
content_289	Technovation: Lee ụlọakwụkwọ ụmụaka ise ahụ turula ugo ọkaibe n'asompi technụzụ
content_289	SARS: Ihe ndị mmadụ na-ekwu maka mwogharị ha
content_289	Ihe mere Amerika anaghị enye visa n'Abuja ugbua
content_289	Ndị ọchịchị Ghana e nyela iwu maka etu ndị Igbo na-ere ahịa ga-esi na-ere ahịa n'obodo ha.
content_289	Ọ si na nsogbu a bidoro ka gọọmenti Ghana wetara atụmatụ na ndị Naịjirịa na ndị mba ọzọ kwesịrị inwe ihe Bekee kpọrọ "equity" ruru nde dọla.
content_289	Onye wepụtara atụmatụ a bụ minista na-ahụ maka azụmahịa.
content_289	Obiora kwuru na agbanyeghị na atụmatụ abụghị ihe ọhụrụ, maka na gọọmenti rituru n'ọchịchị chọrọ ime ya, ozighi ezi ugbua etu ozighi ezi mgbe ahụ.
content_289	Ndị ahịa akụrụngwa na-esikarị mba ofesi enweta ngwaọrụ ha
content_289	N'agbanyeghị na ahịa ga-emepe echi, Obiora sị na ọ bụ nkata gọọmenti Naijiria na nke Ghana kpara mere ha jiri gbanyụọ ọkụ.
content_289	Ma kwukwa na ha si ụzọ ọzọ bata.
content_289	Ndị ụka Ekwensu na-apịasu Naịjirịa
content_289	Nyocha ndị na-enweghị "equity" nke ga-amalite echi.
content_289	Otu onye sị na ihe a ga-emetụta ya bụ Nwafor Akajiofor, bụ onye na-azụ ahịa n'Ahịa Magazine.
content_289	Akajiofor kwuru na okwu 'resident permit na equity' bụ atụmatụ gọọmenti Ghana ji chọọ ịchụpụ ụmụ Naijiria na Ghana.
content_289	O kwuru na akwụkwọ na-enye ikike ibi na Ghana bụ 'resident permit' abụghị ihe dị mfe inweta.
content_289	"Resident permit ahụ na-ericha 200,000, mana inweta ya abụghị ebe o biri."
content_289	Obiora na onwe ya sị na ihe na-agba anyammiri bụ na iwu Ghana hibere bụ na ndị mba ọzọ agaghị azụ ahịa n'ime ahịa.
content_289	"Ndị nwere akwụkwọ zuru ezu agaghị aganwu n'ime ahịa zụọ ahịa, ọ bụ naanị n'okporoụzọ ka ha ga-enwe ụlọahịa, dịka iwu a siri kwuo."
content_289	Dịka o si kwuo, ọ bụrụ na ndị Ghana gaa n'ihu sobe iwu a, ọtụtụ ụmụafọ na mba ahụ ga-ala makana ha agaghị emenwu ihe dị na ya.
content_290	Victor Moses
content_290	Victor Moses ọ ga-agbara Naịjirịa bọọlụ ọzọ ma a kpọkuo ya?
content_290	Ka Moses kwuputara na Twitter na ọ wụsala boot o ji agbara Naịjirịa bọọlụ, ọ bụrụla ihe ndị mmadụ kpụ n'ọnụ.
content_290	Moses dị afọ 27, gbaara Naịjirịa bọọlụ ugboro 37 ma nye goolu ugboro 12, n'agbanyeghị na o bu ụzọ gbaara Ịngland na ngalaba U-21.
content_290	Ị ma ụmụnwaanyị ji ndị Super Eagles n'ọrụ?
content_290	World Cup 2018: Ihe ndị Super Eagles mere ka ndị Kroeshia merichara ha
content_290	World Cup 2018: Ugo Naịjirịa efeliela ọzọ
content_290	Iji kwuputa maka 'boot' ọ wụsara, Moses dere sị "ọtụtụ ihe ọma merela na ndụ m mere ka m yi uwe ndị Super Eagles, agaghị m echefu ya na ndụ m niile.
content_290	"Mana ugbua bụ oge kacha mma iji lekọta ezinaụlọ m nakwa klụb ebe bụ ụlọọrụ m, nakwa inye ndị na-etolite ohere iji pụta n'ọgbọ mee ọfụma.
content_290	"Daalụ maka ihe niile, ya gaziere otu a n'ọdịniihu."
content_290	Cheta na Moses so Naịjirịa bulie Iko mpaghara Afrịka n'afọ 2013, ma sorokwa ha gaa Iko Mbaụwa abụọ n'afọ 2014 na nke 2018.
content_290	Nne na nna Victor Moses nwụrụ na mwakpo ndị omekome mere na Kaduna oge ọ dị naanị afọ 11
content_290	Moses nyere goolu abụọ n'asọmpi Iko mpaghara Afrịka n'afọ 2013, nke nyere Naịjirịa ikike iji gafee agba mgbapụ.
content_290	O nyekwara otu goolu ka Naịjirịa na Ajentina zukọrọ n'Iko Mbaụwa a gbara na Rọshịa na 2018.
content_290	Akụkọ ndị ọzọ ga-amasị gị
content_290	2019 Election: Lee ndị dị afọ 18-40 chọrọ ịnọchite ndị Ebonyi steeti
content_290	Technovation: Lee ụlọakwụkwọ ụmụaka ise ahụ turula ugo ọkaibe n'asompi technụzụ
content_291	Ndị gara ịzụ ebule
content_291	Mịnịsta na-ahụ maka ihe na-eme n'ime ala anyị bụ Abdulrahman Dambazau kwupụtara nke a ụbọchị Tọsde n'Abuja n'akwụkwọ si n'ụlọọrụ ya n'aha gọọmentị etiti.
content_291	Eide-El-Kabir bụ emume sọ na ndị dịkachara mkpa na ndụ ndị na-ekpe ụka Alakụba na-eme.
content_291	Ihe gị na ụmụ gị nwere ike ịme n'oge ezumike
content_291	Emume nke ha na-egbukarị ebule bụ emume ha ji echeta nrubeisi Ibrahim(Abraham) rubere site n'ikwenye iji nwa ya chụọrọ Chineke aja.
content_291	Dambazau rịọrọ ụmụ Naijiria ka ha were ohere a makụọ ifunanya na ịchụ aja maka ịdịnotu na ọganihu Naijiria.
content_291	Ọ rịọkwara ndị Naijiria nọ n'ụlọ na ndị bị n'ọhịa ka ha kwado ọchịchị onyeisiala Muhammadu Buhari.
content_291	Dambazau kpere mmadụ niile ekpere ihe ọṅụ n'oge emume a.
content_291	Akụkọ ga-amasị gị
content_291	'Kọngị' ebugala nwoke n'akwa ọrịa nwunye ya n'ụlọọgwụ
content_291	Nwoke a ga-azanwu aha nna nwunye ya n'ala Igbo?
content_291	Ndị Ghana a na-achụpụ ụmụ Igbo na-ere ahịa na be ha?
content_291	Tupu i gbanye igwe i ji amụ ọkụ, lee etu ị ga-esi chekwaa onwe gị
content_292	Ọtụtụ ala na mba ofesi anabataala ndị nwoke na nwoke maọbụ nwaanyị na nwaanyị na-eme mmekorita
content_292	Ndị uweojii n'Abia steeti anwụchiela mmadụ isi ha na-ebo ebubo na ha bụ ndị na-eme mmekọ nwoke na nwoke.
content_292	Cheta na iwu ala Naịjirịa kpebiri na onyeọbula mere udi ihea ga-aga mkpọrọ ruru afọ iri na anọ.
content_292	Ndị uweojii kwuru na ha nwuchiri ha ebe ha nọrọ n'ụlọ oriri na ọṅụṅụ na-eme mmọkọrịta.
content_292	Di na nwunye irikọ nri: Gịnị ga-eme nwoke Igbo ajụ nri?
content_292	'Ndị ụlọ anyị sị m ma alọtazina ụlọ ọzọ ma m ahụghị di'
content_292	Mana o nwere ndị n'ime ndị a kwuru na ebubo a abụghị eziokwu.
content_292	Ha kwuru na ha bịara ebe a maka mmemme ụbọchị ncheta ọmụmụ otu n'ime ha.
content_292	Onye ọzọ aha ya bụ Fred Ndubuisi bụrụkwa onye na-eme mmemme ụbụchị ncheta ọmụmụ gwara ndị nta akụkọ na ha banyere ọnụmara n'ụlọ oriri na ọṅụṅụ a maka ị yi uwe ha ga-eji were mee mmemme a.
content_292	Ndubuisi kwuru na oge ahụ ka onyeisiụlọ oriri na ọṅụṅụ bata n'ebe ahụ nakwa bọ ha ebubo na ha bu ndị na-eme mmeko nwoke na nwoke.
content_292	Mana kọmishọna ndị uweoji na steeti ahụ bụ Anthony Ogbizi kwuru na ha bụ ndị otu ọjọ na kwa na ụlọ oriri na ọṅụṅụ na weta akaebe ha ga-eji nwe kpe ha n´ụlọikpe.
content_292	Akụkọ ga-amasị gị
content_292	"E werela m ụgbọelu gakwuru di m n'ụlọọrụ ya maka 'konji'
content_292	Anyị ga-amachị ụnụ n'ike- FIFA na-adọ Naịjirịa aka na ntị
content_293	Umar Ganduje abụrụola 'agụ na-echemba'n'ala Igbo
content_293	Eze Eberechi Dick bụ onyeisi otu ndị eze si ọwụwa-anyanwụ etuola gọvanọ Kano steetị bụ Abdullahi Umar Ganduje ugo dika 'agụ na-eche mba 1' nke Ndị Igbo.
content_293	Otu a kwuru na ha turu Ganduje makana ọ gbara mbọ hụ na ndị Igbo na ndị be ya bi na Kano na-ebi n'udo.
content_293	Idemmiri egbuola ọtụtụ mmadụ n'India
content_293	Na mba ofesi, akwa adaala n'obodo Kerela n'ala India ebe nnukwu ide mmiri gburu mmadụ nari atọ na iri abụọ na anọ.
content_293	Ugbua ndị gbata gbata na-anwa ịzọ ndụ ndị ọzọ biri n'obodo ahụ.
content_293	Ugbua mmadụ karịrị puku narị abụọ ka idemmiri a chụpụrụ.
content_293	Ntuliaka 2019 dị n'aka ndị Naịjirịa -INEC
content_293	Ngalaba na-ahụ maka ntuliaka na Naijiria bụ INEC ekwuola na ntuliaka Naijiria ga-eme n'afọ 2019, ga-aga nke ọma ma ọ bụrụ na onye ọbụla jikọtara aka rụọ ọrụ ọfụma mgbe oge ahụ ga-abịa.
content_293	Emeka Ononamadu bụ onyeisi ụlọọrụ INEC kwusiri ike na ụlọọrụ INEC niile n'ala Naịjirịa dị njikere ịza ajujụ onyeọbụla nwere ugbua gbasara ntuliaka na-abịa.
content_293	Ụlọ dara na Jabi egbuola mmadụ abụọ
content_293	Mmadụ abụọ anwụọla, ebe a na-achọ ihe ruru mmadụ iri ka ụlọ elụ dachara  na Jabi dị n'Abuja.
content_293	Akụkọ na-ekwu na ụmụaka na ndị na-ere nri so na ndị ka nọ n'okpuru ụlọ a dara ada.
content_293	Kevin de Bruyne ga-eji ọnwa atọ pụọ n'asọmpị niile
content_293	N'egwuregwu, Kevin de Bruyne  onye otu  Manchester City  agaghị eso n'asọmpị ọbụla ruo ọnwa atọ  maka ahụ o meruru n'ụkwụ.
content_293	Gee akụkọ anyị nke abalị a
content_293	Lee ihe nkiri nke taa
content_294	Buhari alọtara Naịjirịa
content_294	Onyeisiala Naịjirịa bụ Muhammadu Buhari lọtara Naịjirịa ụnyaahụ.
content_294	Cheta na ọ gara njem ezumike n'ala UK n'ụbọchị atọ n'ime ọnwa Ọgọọst.
content_294	N'azụ ya, onye nnochitere anya ya bụ Ọsote Onyeisiala Yemi Osinbajo mere ọtụtụ ihe mere ka ọtụtụ ndị mmadụ na-aja ya ọma.
content_294	Mana echiche ndị mmadụ ugbua bụ ma Buhari ga-eme emegharị ụfụdụ mkpebi Osinbajo kpebiri oge ọ bụ onyeisiala?
content_294	Ndị ọchịehi wakporo anyị - ndịagha Naịjirịa
content_294	Onyeisi atụmatụ nchekwa ndịagha Naịjirịa akpọrọ "Operation Whirl Stroke" na Bekee bụ Gen. Adeyemi Yekini kwuru na ọ bụ eziokwu na ndị eche na ha bụ ndị ọchịehi wakporo ndịagha n'obodo Guma n'ime Benue n'ụbọchị ole na ole garaaga mana onweghị onyeọbụla nwụrụ na yabụ mwakpo.
content_294	Ipob kwadoro onwe ụnụ ugo - Ohanaeze Ndigbo
content_294	Ụnyaahụ Ohaneze dọrọ Ipob aka na ntị, na ọ ga-adị ha mma ma ha kwụsi ịbụ ha ọnọ .
content_294	Emeka Attamah bụ ọnụ na-ekwuchiri onyeisi Ohaneze bụ Nnia Nwodo si na ha aghọtaghị ihe mere Ipob na-akatọ ha oge ọbụla, ha kpọrọ otu dị icheiche n'ala Igbo ka ha nye Ipob ndụmọdụ nke ha.
content_294	Ala amaala jijiji na oshimili Pacific
content_294	Na mba ofesi, n'akụkụ mba Fiji, ala mara jijiji n'etiti oke oshimili Pacific, mana onweghị onye meruru ahụ na mkpakpa a.
content_294	Ndị ọkachamara na ihe gbasara ala ọma jijiji adaala obi jụụ makana ha na-ekwu na ụdị ihea agaghị eme ọzọ ebe ahụ nso nso.
content_294	Mourinho akọọla Man City ọnụ
content_294	N'egwuregwu, Jose Mourinho bụ onye nchịkọta otu Manchester United ekwuola na Manchester City nwere ego mana ha anaghị eji ego ahụ azụta ugwu.
content_294	O kwuru nke a maka ihe nkiri Manchester City meputara ọhụrụ nke akpọrọ All or Nothing. O kwuru na ha katọrọ ya na yabụ ihe nkiri.
content_294	Gee akụkọ anyị
content_294	Lee ihe nkiri anyị
content_295	Ikpe mpụ na nnrụrụaka
content_295	Ndị Naịjirịa na-ekwu na ikpe ekwesịghị ịmụ anya maọbụ mee iru abụọ
content_295	Na nlọta Buhari ụbọchị Satọde nke a gara aga, okwu dapụrụ ya n'ọnụ bụ na ya ga etinye uche n'okwu ndị aka ha dị na mpụ, aghụghọ na nrụrụaka nke ọ sị na ọ bụ kachasị enye Naịjirịa nsogbu.
content_295	Buhari sị na olileanya ya bụ na ọtụtụ ndị aka ha dị na mpụ ga-aga mkpọrọ.
content_295	EFCC chọkọtara ego karịrị N500BN na 2017
content_295	Buhari ebinyela aka n'iwu ịkpachi ego Naijiria e zufuru
content_295	Ndi ntaakụkọ jụrụ Buhari ihe ndị Naịjirịa na-ele anya na nlota ya, ọ sị "Ọtụtụ ndị Naịjirịa nwere olileanya na anyị ga-atụ ndị ohi tinyere Naịjirịa na nsogbu mkpọrọ. E che m na ọ bụ ihe ha chọrọ, nke mere m ga-eji mee ya."
content_295	Mana, ndị otu pati na-anọghị n'ọchịchị bụ Peoples Democratic Party (PDP) asaala okwu a sị na Buhari kwesiri iji aka ya ndị mmadu na-asi na ọkwụ ọtọ chọwa nrụrụaka dị na pati ya bụ All Progressive Congress (APC), ọkachasị ndị otu ya eboro ebubo mpụ na aghụghọ.
content_295	Dasuki so na ndị aka ji maka mpụ, mana ndị PDP sị na ọ bu mmegide
content_295	N'akwụkwọ onye odeakwụkwọ mgbasaozi ha bụ Kola Ologbondiyan binyere aka, PDP sị ka Buhari nye ohere ka-enyocha mpụ eboro onye bubụ onyeisi ndị DSS bụ Lawal Daura, nke metụtara onye bụbu odeakwụkwọ Naịjirịa bụ Babachir Lawal na nke metụtara Yusuf Usman bụ onyeisi ngalaba na-ahụ maka ịkwụnye ụgwọ ahụike.
content_295	PDP sị na Buhari egosibeghi aka eji achụ mpụ na aghụghọ kemgbe ọ banyere ọchịchị.
content_295	Mana, onye odeakwụkwụkwọ APC bụ Yekini Nabena gwara ndị ntaakụkọ ụnyaahụ na ndị Naịjirịa nwere ohere ide akwụkwọ ka ngalaba na-ahụ maka mpụ na aghụghọ tinye anya n'ihe banyere onye ọbụla eboro ebubo.
content_295	"Ọbụghị eziokwu na Onyeisala na-achụ ndị pati na-anọghi n'ọchịchị mgbe o kwuru okwu maka ndị ga-aga mkpọrọ.  Anyị niile nọ na mba ma maka onye sinetọ bu onye APC na-aza ọnu ya maka mpụ. Mgbe Onyeisiala kwuru maka ịga mkpọrọ ọbughị sọ ndị anọghị n'ọchịchị ka o bu n'uche."
content_295	Akụkọ ndị ga-amasị gị:
content_295	Ndị oyi egwu egbuola ọtụtụ mmadụ na Borno state
content_295	Ịbụ ọnụ: Ohaneze adọọla Ipob aka na ntị
content_295	Ihe ndị uweojii mere ụmụnwaanyị Ipob na-eme ngagharịiwe
content_296	Nwaafọ Igbo na-azọ ọkwa ọchịchị Naịjirịa bụ Kingsley Moghalụ, gwara BBC Igbo na o nwere mkpịsị igodo e ji agbape akụnaụba Naịjirịa.
content_296	O kwuru na oge eruola mgbe a ga-akwụsị ịtụkwasị obi n'elu mmanụ agbịdị.
content_297	Ọtụtụ ndị mmadụ agbakọtala ọnụ n'okpra square dị n'Enugwu iji mee ngagharị iwe megide ọrịa Prostate Cancer.
content_297	Proatate Cancer bụ ajọ ọrịa na-adị n'akpa mamịrị ụmụ nwoke, nke na ọtụtụ mmadụ anwụọla na ya.
content_297	Onye chikọbara ngagharị iwe otu "pink blue"ahụ bụ mazị Roncy Chidebe kwuru na ya na ndị otu ya chọrọ ka ụmụ nwoke niile tetanụ ụra, gaa nyochaa onwe ha.
content_298	Kanada na Naịjirịa
content_298	Ndị ọkaikpe ndị kanada sị ndị be ya na-emegbụ ndị Niajịrịa
content_298	Mba Kanada etinyela iwu ọhụrụ maka ndị Naịjirịa batara mba ahụ maka ọsọ ndụ.
content_298	Iwu a ga-eme ka ọhịa ahụ ịnweta ohere banye Kanada, mana ụfọdụ ụmụ Naịjịrịa si US gbaba Kanada ọsọ ndụ enwetere nkwado ndị ọkaikpe ụfọdụ na mba ahụ.
content_298	Ọṅụ juru Amerịka, Kanada na Mekziko obi taa - Iko Mbaụwa 2026
content_298	A nwụchiela ndị Russia 13 kpatọsiri aka
content_298	Ndị ọkaikpe a kwuru na agwa gọmenti ala ha na-akpasọ ndị Naịjirịa a gbatara ọsọ ndụ be ha jọgbụrụ ụdele ma sịgbuo nkakwụ.
content_298	Ọtụtụ ndị Naịjịrịa si ogige oke ala ndị US piofere kanada n'ihe ruru ọnwa iri na asatọ, bụ ebe ha chọrọ enyemaka ikike dịka ndị gbatara ọsọ ndụ.
content_298	Ihe kpanitere mbuso ndị ọkaikpe a kpọrọ onwe ha Canadian Association of Refugee Lawyers bụ agwa akpasara otu nwaanyị Naiịjrịa chọrọ iji ọsọ agbalahụ ịbe ugwu nwaanyị na be ha.
content_298	Ndị ọrụ okwu ndị gbara ọsọ ndụ dị n'aka bụ  Immigration na Refugee Board (IRB) nke Kanada sị na ya bụ nwaanyị etozughị ịnye akwụkwọ ikike maka na-okwesiri ịgbaga ya bụ ọsọ ndụ na mpaghara ebe ndị ọzọ na Naịjịrịa dịka Ibadan maọbụ Pọtakọtụ.
content_298	Ndị otu ikpe mkpegharị IRB kpebiri na ya bụ ikpe bụ ịhe a ga-eji elegara anya na-ikpebị ikpe ndị ọzọ gbasara ndị si Naịjirịa gbata ọsọ ndụ bido ụgbụa gawazịa.
content_298	Ndị ọrụ IRB enwebuola ụdị mkpebị a na isi ndị mba China, India nakwa Pakistan.
content_298	Ndị otu Canadian Association of Refugee Lawyers na-eche na-iwu a ga-eme ka ihe tawanyega akpụ nye ndị sị Naịjirịa gbata ọsọ ndụ karịa ka ọ dị na mbụ.
content_298	Lorne Waldman bụ ọkaikpe na Kanada
content_298	Onye ọkaikpe Lorne Waldman gwara ndị ntaakụkọ Reuters na olu sụpịrịsụpịrị na "ya bụ mkpebi ezighiezi maka na ọ ga-eme ka ihe siere ndị ụfọdụ ike karịa ibe ha bụ ndị sị mba ọzọ".
content_298	N'ezia, Kanada na ihe na-eme kemgbe afọ 2017 bụ mgbe ndị mmadụ bidoro siwe azụ ụlọ US piobatawa mba ahụ.
content_298	Ihe karịrị mmadụ 30,000 epiobatala Kanada kemgbe ahụ dịka akwụkwọ ndị gọmmenti mba ahụ kwuru.
content_298	N'ime ndị a, mmadụ 10,000 si Naijirịa nke ndị Kanada nabatara pesentị 33.
content_298	Akụkọ ga-amasị gị
content_298	Gọọmentị agaghị akwụ ndị NYSC puku naịra 50 ọbụla - Ngige
content_298	Ọkaiwu Trump agbarala ya ọnya ogwu
content_298	'Anyị agaghị ekwe ka ndị nchekwa Naịjirịa memina anyị'
content_299	Akụkọ pụtara ugbua na-ekwu na ndị uweojii nke ọdọ ụgbọelu Murtala Mohammed na Legọs anwụchiela  Jim Iyke bụ omeiheonyonyo.
content_299	Dịka ụlọọrụ ntaakụkọ Punch siri kwuo, anwụchiri ya mgbe ọ mara onye ụlọọrụ ọla mgbe ọ na-achọ ị me  ya nyocha.
content_299	Ndị nọ ebe ihe mere kwuru na ọ mara nwoke ahụ ọra ebe ọ na-achọ ịnyere ya aka mee ọsịsọ banye n'ụgboelu njem ya tupu ihe a eme.
content_299	Ebony Life TV na Sony ebinyeela aka n'akwụkwọ
content_299	'Achọrọ m ịtọpụ Enugwu n'agbụ' - Kenneth Okonkwo
content_299	Ọnụ na-ekwuchitere ndị ụlọọrụ Dana Air bụ Kingsley Ezenwa kwuru na ihe a mere ma kwuo na atọghapụọla Jim Iyke dịka ọ rịọrọ biko.
content_299	Ọnụ na-ekwuchitere  ndị uweojii na ọdọ ụgbọelu bụ Alabi Joseph kwukwara na atọghapụọla ya bụ omeiheonyonyo.
content_299	Jim Iyke agaghịzi njem ya n'ihi okwu a.
content_300	Map of Nigeria
content_300	Onyebụbu gọvanọ Anambara steeti bụ Chukwuemeka Ezeife ekwuola na ihazigharị Naijiria na mpaghara ga-ewelite mpaghara ọwụwa-anyanwụ karịa ịchọ ọkwa onyeisiala.
content_300	Okwu Ezeife sochiri oku Igwe Alfred Achebe, Obi Ọnicha kpọrọ ka ahazigharị Naịjirịa ka mpaghara ọbụla gbaba mbọ onwe ha.
content_300	Ụlọ omeiwu nta ga-emegharị usoro ntuliaka
content_300	Inec akwadola ọnọdụ 119,973 maka ntuliaka 2019
content_300	'Anyị anaghị agba akwụkwọ ntuliaka ọkụ'
content_300	N'okwu ya, Ezeife sị "Ọ bụrụ na ekewasia anyị nọrọ be anyị, ọ gaghị enwe onye ya na ibe ya ga na-ese, ndị ọbụla a nọrọ be ha dozie be ha."
content_300	Ọ gara n'ihu kọwa na "Anyị nweta ọkwa onyeisiala, ọ chịcha pụọ, anyị etiwekwa mkpu. Mana alaghachi azụ n'ebe anyị nọ na mbụ na 1954 bụ na mpaghara(region) oge Okpara na Awolowo na-achị, ọ bụ oge ahụ enweburu ọchịchị na mpaghara ka Naijiria nwere ọganihu, ọ ga-aka anyị mma."
content_300	Cheta na Igwe Achebe kwuru mgbe ọ gara ikele gọvanọ na-achị Plateau steeti bụ Simon Lalong na e kwesiri ịhazịagharị Naịjirịa etu ọ ga-adị ka mpaghara niile nwe ike na-enye onwe ya nri, na abụghị ị na-eche ka gọọmentị etiti nye ha.
content_300	Ọ sara ajụjụ maka inye onye Igbo ọkwa onyeisiala n'afọ 2023 wee si na udiri ihe ahụ abụghị nke dị mkpa.
content_300	Igwe Achebe sị na-ekwesịghị ịna ekwu okwu ma onye ga-abu onyeisiala ọ bu onye Igbo, onye Hausa maọbu onye Yoruba, makana ihe kachasị mkpa bụ i hụ na onye banyere n'ọkwa ga-eme onye ka ibe ya.
content_300	"Ekweghị m na atụmatụ onyeisiala Igbo, Yoruba maọbụ Hausa. Ọ na-ada ka ihe nkewa; makana ihe anyị chọrọ bụ onyeisiala ndị Naịjirịa họpụtara ka ọ rụọrụ anyi niile ọrụ."
content_300	Igwe Achebe sị na ekwesiri ịkewa Naịjirịa n'udi ndị Briten si kewa ya mgbe ha na-achị Naịjirịa.
content_300	Akụkọ ndị ga-amasị gị:
content_300	Ịha mmiri ọ bụ ihe na-eme n'ezie n'ala Igbo?
content_300	Ụmụaka abụọ anwụọla n'Ebonyi maka kerosene adigboroja
content_300	Ihe ị kwesiri ịma maka okpueze ala Igbo
content_301	Igbo na nhazigharị obodo Naịjirịa
content_301	Ndịgbo na ndị agbụrụ ọzọ zukọrọ n'Awka ịkpa maka "restructuring"
content_301	Okwu ihazigharị Naijiria nke a kpọrọ 'restructuring' bụ ude na-ede na Naịjirịa kemgbe oge gara aga kpatara na ụfọdụ ndị mmadụ etinyela ọnụ ịchọ ya bụ ihe.
content_301	Mana kedụ ihe 'Restructuring' pụtara nhazigharị n'asụsụ Igbo a na-ekwu maka ya?
content_301	Ọkammụta Uche Aja kọwara BBC Igbo n'ekwentị na ọ bụ iwere ike dị n'etiti nye mpaghara dị ịche iche ka ha nwe ike chịa onwe ha ma nwe ikikere ịhazị mpaghara ha.
content_301	Onyeisiala Naịjirịa dị Igbo nso karịa 'restructuring'- Osita Okechukwu
content_301	Ihe Obi Onicha kwuru maka 'restructuring'
content_301	O kwuru na nke apụtaghị n'obodo ga-ekewa kama na ọ ga-enye ohere mpaghara ọbụla igbo mkpa dịrị ha onwe ha.
content_301	N'ọnụ ya, "Nhazi obodo etu a bụ ihe ga-azọpụta Naịjirịa n'ọnọdụ a ọ dị"
content_301	Ndị tinyere ọnụ n'okwu a
content_301	1. Obi n'achị Ọnịcha
content_301	Nke mere nso nso a bụ na Obi na-achị Ọnịcha bụ Igwe Alfred Achebe kwuru na ya bụ nhazigharị obodo dị mkpa.
content_301	O kwuru na nke a ga-aka baa uru n'ihi na mpaghara niile kwesiri ị nwe  ike ị nye onwe ha nrị n'adaberehe n'enyemaka gọọmentị etiti.
content_301	Gụọ ihe o kwuru n'uju ebe a.
content_301	2. Ikenga Nnewi
content_301	Mazi Dozie Ikedife ekwughi ma o kwenyere na ya bụ nhazigharị, mana o kwuru na a ga-agba mbọ kọwaa ya bụ okwu ọfụma tup o kwenye na ya.
content_301	Gee ihe onyonyo a ka ịhụ ihe o kwuru n'uju.
content_301	3. Ohaneze NdịIgbo
content_301	Nnia Nwodo malitere dịka onye ndu nke itoolu (9) ndị Ohaneze Ndigbo n'afọ 2017
content_301	Ọ  bụghị taa ka ike nọ n'azụ ya bụ na ọ bụghị taa ka otu ohaneze ndị Igbo na-achọ ya bụ nhazi akpọrọ 'Restructuring'
content_301	N'uche ha, ọ ga-enye ohere ka ndị mmadụ jiri ọnatarachi dị ha n'ime were rụpụta ihe ndị ga-abara ha uru.
content_301	Ha kwenyekwara na ọ ga-enyeaka belata mmegbu a na-emegbu ndịIgbo na Naịjirịa.
content_301	Gụọ ihe ha kwuru ebe a Ohaneze asaala Ipob
content_301	4. Chukwuemeka Ezeife
content_301	Chukwuemeka Ezeife,onye Igbo-Ukwu bụbu gọvanọ na Anambara Steeti bụ otu n'ime ndị kwadoro 'restructuring'
content_301	Onyebụbu gọvanọ Anambara steeti bụ Chukwuemeka Ezeife sonyere kwado ihazigharị Naijiria na mpaghara.
content_301	Ezeife sịrị na ọ ga-ewelite mpaghara ọwụwa-anyanwụ ma weghachie ya etu ọ dị tupu afọ 1954 oge mpaghara ọbụla na-agbara onwe ha mbọ.
content_301	5. Atiku Abubakar
content_301	Onye ndọrọndọrọ ọchịchị chịburu Naịjirịa dịka osote onyeisiala kwuru na oge eruwo a ga-eji hazị obodo Naịjirịa n'ụzọ mpaghara dị icheiche.
content_301	O kwuru na ihe nhazi ga-ebute bụ ọchịchị ziri ezi ga-emekwa ka udo dị na Naịjirịa pụta ọfụma maka na ndị mpaghara ọbụla ga-enwe okwu n'ihe gbasara obodo ha.
content_301	O ji kwa ohere ahụ kwuo na gọọmentị kwesiri ị sepu aka n'ihe gbasara akụnaụba obodo.
content_301	Akụkọ ndị ga-amasị gị:
content_301	Ịha mmiri ọ bụ ihe na-eme n'ezie n'ala Igbo?
content_301	Ụmụaka abụọ anwụọla n'Ebonyi maka kerosene adigboroja
content_301	Ihe ị kwesiri ịma maka okpueze ala Igbo
content_302	Ezinaulo Peter na Amuche Ejiofor agwaala BBC Igbo etu ndị agbata obi ma ndị ulo ha ụfọdụ gbawara ha obi maka amụghị nwa ruo afọ asaa.
content_302	Odoziaku Amuche kwuru na otu nwunye di ya kọrọ ya ezigbo ọnụ n'ọnwa Eprelu 2017.
content_302	Ọ dị ime n'ọnwa May nke afọ ahụ.
content_302	Ha kwuru na Chukwu nyere ha ụmụ ejima nwoke anọ n'otu ọmụmụ.
content_302	Ha kpekwara ndị nọ n'ọnọdụ a ekpere puru iche,
content_303	Ụlọ dara ada.
content_303	Otu nwata dị afọ 11 anwụọla oge otu ụlọụka akpọrọ St. Paul Catholic Church, Ugolo dị n'obodo Okpe n'ime Delta steeti dara ebe a na-eme ekpere n'ụtụtụ taa.
content_303	Ihe mberede a mere n'elekere itoolu nke ụtụtụ a ka ndị mmadụ nọ n'ime ụlọụka ahụ na-ekpe ekpere.
content_303	Anyị dọpụtara ụfọdụ mmadụ ebe ụlọ ha dagidere ha- Waziri
content_303	Ụmụaka isii adabala n'ime olulu nsi
content_303	Onyeisi ndị uweojii nke steeti ahụ bụ Mohammed Mustapha gwara BBC Igbo na ụlọụka kara ezigbo nka nakwa na ha eburola ndị pụtara na ndụ n'ihe mberede a gawa ụlọọgwụ.
content_303	O kwuru na ugbua ọnaghị enwe ike ikwu ihe mere ụlọ a jiri daa, mana ọ na-eche na ọ bụ maka oteela ha lụrụ ụlọụka a.
content_303	N'ọnụ okwu ya: "Ụlọụka a dị afọ 100. Ọ bụ ụlọụka a lụrụ oge ndị ọcha na-achị ala anyị. Ihe a bụ ihe m che mere ka ụlọụka daa mana anyị ka na-eleba anya na mberede a.
content_303	Onyeisi ndị sineti Naijirịa bụ Bukola Saraki etinyela ọnụ zigara ndị ihe mberede metụtara ozi itiakab'obi site n'akara soshal midia ya taa.
content_303	N'ime ozi ahụ o gwara aka n'achị Delta steeti bụ Ifeanyi Okowa ha dibe ma kwu kwa na ya jisike enweta enyemaka ebe ha nọ
content_303	N'ọnụ "anyị ga-agba mbọ ị hụ na ndị ji ndị ha pụta n'ihe a ga-enweta ọgwụgwọ kwesiri ha".
content_303	Akụkọ ndị ga-amasị gị:
content_303	AMVCA 2018: Lee etu ndị Igbo si pụta n'ọgbọ
content_303	Lee ka e si eri ji ọhụrụ n'Alaigbo
content_303	Ebuka n'uwe ya esunyela ọkụ na soshal midia ọzọ
content_304	N'egwuregwu,
content_304	Ngalaba na-ahụ maka egwuregwu bọolụ na Africa amapụla ndị ọgbabọọlụ Naịjirịa abụọ n'isonye n'asọmpị nke U-17 a ga agba na Niamey maka afọ ha dị karịrị iri na asaa.
content_304	Naijiria na BurkinaFaso ga-asọmpị echi n'elekere anọ iji mata onye ga-etozu ị ga asọmpị AFCON.
content_304	Na Delta steeti taa,
content_304	Otu mmadụ anwụọla mmadụ anọ meruru ahụ ebe ụfọdụ ka tọrọ n'okpuru ụlọụka dasara ndị mmadụ ebe ha na-aka ụka ụtụtụ na Deta steeti.
content_304	Onyeisi ụlọomeiwu ukwu Bukola Sararki ekwuola na ya ga-enyeaka chọpụta ma gwọọ ndị pụtara n'ihe a.
content_304	Ọzọ,
content_304	Onyeisiala Muhammadu Buhari na ndị Naịjirịa na mba China enweela nzụkọ na mkparịta ụka ụnya ahụ dịka ọ gara mba ahụ.
content_304	Na nzụkọ ahụ o kwuru na ụjọ anaghị atụ ya gbasara ntuliaka kwụọtọ na 2019 maka na ọ bụ ihe oji banye ọchịchị .
content_304	Na mba ofesi,
content_304	Ihe karịrị mmadụ puku iri emela ngagharị iwe n'ihi oge ezumike nka na mba Rọshịa.
content_304	Gọọmentị mba ahụ na-akwado ịme oge ezumike nka afọ iri isii n'atọ maka  ụmụnwaanyị na afọ iri iss n'ise maka ụmụnwoke.
content_304	N'ụtụtụ
content_304	AMVCA kpọpụtara ndị ụlọ fiim ụnyaahụ
content_304	Ndị ihe nkiri si Naijirịa na mba ndị ọzọ n'Afrịka gbakọrọ na Legọs unyaahụ maka emume akpọrọ Africa Magic Viewers Choice Awards.
content_304	Emume nke afọ a bụ nke isii kemgbe ebidoro ịtụ ndị ihe nkiri ugo site na atụmatụ a.
content_304	Ndi ihe nkiri zuru ka emee na ya bụ emume ebe ndị tụrụ ugo dika Adekola Odunlade, Omotola Jolade, Nyce Wanueri na ndị ọzọ.
content_304	Aka m adịghị ya! - Rotimi Amaechi
content_304	Rotimi Amaechi bụ onye chiburu Rivers steet kwuru na ọbụghị eziokwu na ọ họpụtara onye ga-azọ ọkwa gọvanọ n'APC n'ime Rivers Steeti.
content_304	Akụkọ na-ekwu na ọ họpụtara Tonye Cole bụ onye ojiegoachọego ama ama, mana Amaechi kwuru na ọ bụ ndị iro na-ekesa akụkọ a.
content_304	Boko Haram egbughi ndị otu anyị -Naịagha Naịjirịa
content_304	Lee ka e si eri ji ọhụrụ n'Alaigbo
content_304	Nd agha Naịjirịa agọọla ebubo
content_304	Ndịagha Naịjirịa na-ekwu na akụkọ ndị ntaakụkọ AFP dere na ndị Boko Haram gbagburu ndị agha Naịjirịa n'ụbọchị ole ole gara aga abụghị eziokwu.
content_304	Ndị agha kwuru na ọ bụ ndị otu ha gbagburu ọtụtụ n'ime ndị agha Boko Haram.
content_304	AFP dere na ndị Boko wakporo ndịagha Naịjirịa n'obodo Zari n'ime Borno steeti, nakwa gbuo ndị agha ruru iri atọ.
content_304	US esepụọla aka enyemaka na Palistine
content_304	Na mba ofesi, goomentị Amerika ekwuola na ha ga-akwụsị ịnye ego enyemaka ha na-enye ndị Palistine.
content_304	Amerika kwuru na ha ga-akwụsị ịkwụ ego a ruru nde dọla narị atọ makana Palistine ka na-anabata ọtụtụ ndị agha iyi egwu n'ala ha.
content_304	Gee akụkọ anyị n'ụtụtụ a
content_304	Lee ihe nkiri anyị
content_305	Ọdọ ụgbọelu nke Enugwu
content_305	A ka na-arụ ọrụ n'ọdọ ụgbọelu nke Enugwu
content_305	Gọvanọ ndị si mpaghara ọwụwa-anyanwụ Naịjirịa na-akwa arịrị maka ọnọdụ ọdọ ụgbọelu Akanu Ibiam dị n'enugwu nọ na ya ugbua.
content_305	N'ọgbakọ ha mere n'ụbọchị abụọ nke ọnwa Septemba 2018, ha kelere gọọmentị etiti maka itinyebụ ya aka, ma kpọkuo mịnịsta na-ahụ maka ụgbọelu ka ha bịa lee ọdọ ụgbọelu ahụ anya ma mezie ihe ndị e kwesịrị imezi na ya.
content_305	Ihe ihere ji kwesị ime ndi omeiwu Igbo: Chekwas Okorie
content_305	Bọjetị 2018: 'Buhari chọro iji ihe a ghọgbuo ndị Igbo'
content_305	Gịnị mere Jim Iyke ji ewu na soshal midia?
content_305	Onye nọ n'isi oche nzukọ ndị gọvanọ mpaghara ọwụwa anyanwụ bụ Davịd Umahi, bụkwa aka na-achị Ebonyi steeti, kwuru ihe a mgbe ọ na-agwa ndị ntaakụkọ ihe pụtara na nzukọ a ha mere.
content_305	Umahi sị na ọ dị mkpa ka e mezie ebe a na-anabata ngwaahịa na ya bu ọdọ ụgbọelu.
content_305	Ọdọ ụgbọelu nke Enugwu so na ọdọ ụgbọelu nke ụgbọelu si mba ofesi na-ada, mana o nwebeghi ọtụtụ ihe o kwesiri inwe, dịka ọkụ okporo ya, nke ga-eme ka ụgbọelu daa n'abalị.
content_305	Na bọọjetị nke 2018, a mapụtara nde naịra narị ise maka ọrụ ọdọ ụgbọelu a.
content_305	Cheta na omeiwu Ike Ekweremadu, bụ osote onyeisi ndịomeiwu ukwu Naịjirịa na ndị omeiwu ọzọ si ọwụwa-anyanwụ, tinyere ọnụ n'ebubo onyeisiala Muhammadu Buhari boro ndị omeiwu na ha chabiri ego e kwesịrị iji rụọ ọrụ n'akwa Naịja nke abụọ, ọdọ ụgbọelu dị n'Enugwu, ụzọ Benin-Ọre nakwa ọtụtụ ọru ndị ọzọ ga-abara ndị Naịjirịa uru ma were ego tinye n'ebe ọzọ.
content_305	Na nkọwa ya, Ekweremadu kwuru na uche ya na nke ndịomeiwu si ọwụwa-anyanwụ Naịjirịa dị n'ọdọ ụgbọelu Enugwu so n'ọrụ dị icheiche ndịomeiwu chabiri ego ya.
content_305	Ekweremadu kwuru na ọ bụ na ngalaba omeiwu a na-akpọ "committee" n'asụsụ Bekee ka nchabi a mere, ma kwuo na ndị Kọmiti o metụtara gaha agwa ọha ihe mere na etu o siri mee.
content_305	Akụkọ ndị ga-amasị gị:
content_305	CAF amapụla ndị ọgba bọọlụ abụọ mba Naịjirịa
content_305	Ụlọuka Katọlik adagbuola nwata na Delta steeti
content_305	Boko Haram egbughi ndị otu anyị -Ndịagha Naịjirịa
content_306	Nwoke na-eche ibe ya ọjị
content_306	N'omenaala Igbo, nwoke na nwaanyị ahaghị aha n'anya.
content_306	A na-agbado ụkwụ ma mmadụ abụ nwoke maọbụ nwaanyị n'ike ọrụ maọbụ oke dịrị onye.
content_306	Ihe ị kwesiri ịma maka okpueze ala Igbo
content_306	Ihe asaa nwoke Igbo chọrọ na nwaanyị ọ ga-alụ
content_306	Ihe iri agboghọ ugbua chọrọ na nwoke ga-alụ ya
content_306	Nwoke a ga-azanwu aha nna nwunye ya n'ala Igbo?
content_306	Ụmụnwoke n'agbanyeghị ma ha abụ nwata, karịrị nwaanyị n'ọkwa na ngụkọ dịka omenaala Igbo si dịrị.
content_306	Ya mere, o nwere ọrụ maọbụ ohere a mabidoro na nwaanyị enweghị ikike ya nke bụ na nwaanyị nupuru isi n'ihe ndị a 'mere arụ'.
content_306	Lee ụfọdụ n'ime ihe ndị nwaanyị anaghị eme:
content_306	1.Nwaanyị anaghị arị maọbụ ete nkwụ
content_306	Nwaanyị anaghị arị nkwụ n'ala Igbo
content_306	N'ala Igbo, nwaanyị anaghị arị elu nkwụ, elu ọjị maọbụ ọjịị.
content_306	Ngawuchu kwuru na nwaanyị anaghị arị nkwụ n'ihi na nwaanyị esighị ike.
content_306	"O nwere ike rịa elu nkwụ, hụ agwọ, egwu ejide ya, ọ daa n'elu."
content_306	N'okwu ọkammụta asụsụ Igbo na Mahadum Legọs (University of Lagos) bụ Chigozie Nnabuihe, ọ bụ iji chekwa ugwu nwaanyị.
content_306	Nnabuihe kọwara na oge gboo, nwaanyị anaghị eyi akwa na-awachi ahụ nwaanyị nke mere na ọ rịa elu, onye nọ n'ala ga-ahụ ọtọ ya.
content_306	2. Nwaanyị anaghị eketa ala obi
content_306	Nwaanyị nwere ike inweta ebe ịkọ ubi mana ọ gaghị enwe ikike ire ya maọbụ nye onye ọzọ
content_306	N'ala Igbo, nwaanyị anaghị eketa ala obi.
content_306	Nkwenye Ndigbo dịka otu okenye, Chukwudi Nganwuchu, siri kọwa bụ na nwaanyị nwere oke naanị na be di ya.
content_306	Mana n'ezie, nwaanyị anaghị enweta oke na be di ya ma ọ bụrụ na ọ mụtaghị nwa nwoke.
content_306	O nwere ike e nye nwaanyị ebe ịkọ ọrụụgbo mana ọ bụghị nke ya n'ezie n'ihi na onweghị ikike ire ya maọbụ inye ya onye ọzọ.
content_306	3. Nwaanyị anaghị edu ụmụnwoke, ọ naghị aga agha
content_306	Nwoke ka ọ dịrị iga agha n'ala Igbo
content_306	Nwaanyị anaghị edu ụmụnwoke n'ọgbakọ maọbụ n'agha.
content_306	Na nkọwa ya, Ọkammụta Nnabuhe sị "O bụ nwoke ka ọ dịrị ichekwa ezinaụlọ ya. Ọ bụ ụmụnwoke ka ọ dịrị ichekwa obodo."
content_306	4. Nwaanyị anaghị awa ọjị
content_306	Nwaanyị anaghị awa ọjị ebe nwoke nọ.
content_306	Ọ bụ naanị oge ụmụnwaanyị gbakọrọ naanị ha ka onye kachasị okenye n'ime ha nwere ike ịwa ọjị mana ọgaghị agọ ya agọ.
content_306	Dịka Nnabuihe kwuru, ihe kpatara na nwaanyị anaghị agọ ọjị bụ na ọjị bụ ihe dị nsọ, nwaanyị nwere oge ọ na-anọ na nso; ọ ga-emerụ ọjị.
content_306	5. Nwaanyị anaghị ekenye nwa di
content_306	Nwanyị anaghị anọ ebe a na-ekwu akụ nwaanyị ọ masị ya, ya bụrụ na di ya anwụọla.
content_306	Nnabụihe sị "Ọ bụ iji gosi na ọbụghị anụmanụ ka a na-azụ, ọ bụ mmadụ ka a na-alụrụ. Ọ bụ anụmanụ na-anọ ebe a na-ekwe ya ọnụ."
content_306	6. Nwaanyị anaghị ata eke ọkụkụ
content_306	Nwaanyị ekwesighị iri eke ọkụkọ dịka omenaala Igbo siri dị
content_306	Otu okenye aha ya bụ Chukwudi Nganwuchu gwara BBC Igbo na ihe mere ndị gboo jiri machie nwaanyị ịta eke ọkụkọ bụ na e nwere nkwenye na eke ọkụkọ na-atọ ụtọ ebe ọ dị ukwu nke na 'nwaanyị tara ya ga-ebido gbawa n'ezi.'
content_306	Nnabuihe kwuru sị, "Eke ọkụkọ bụ nke nwoke. Akpụrụotule bụ nke ya, isi ya nke diọkpara. Ada nwe ukwu ya. agba dịkwara ada."
content_306	7. Nwaanyị nọ na nsọ anaghị esiri onye chiri echichi n'ala Igbo, nri.
content_306	Ọ bụrụgodu na di ya bụ onye chiri ọzọ, ọ gaghị eri nri nwaanyị ma ọ nọrọ na nsọ.
content_306	Nnabụihe sị, "Onye chiri echichi bụ onye dị nsọ. Ọ bụrụ na o rie nri nwaanyị nọ na nsọ o merụọ nsọ ya."
content_306	8. Nwaanyị anaghị alụ nwoke
content_306	Nwaanyị enweghị ike lụọ nwoke etu nwoke si aga alụ nwaanyị.
content_306	9. N'ekele, nwaanyị anaghị eri aka atọ
content_306	N'ekele, nwaanyị anaghị ana aka
content_306	Nwaanyị anaghị eri aka atọ maọbụ kwuo 'Igbo kwenu', 'Ndigbo mmammanụ o'.
content_306	"Nwaanyị nwere ike ikwu, "Ndị di m ekele m ụnụ o!'"
content_306	"Ọ bụghị nwoke niile na-ana aka atọ. Ọ bụ nwaanyị chie elu chie ala, onweghị ike ana aka atọ, abụọ maọbụ otu."
content_306	10.  Nwaanyị anaghị aṅụ ike nkwụ
content_306	Nwaanyị anaghị aṅụ ike nkwu
content_306	Agaghị agụchali ihe nwaanyị agaghị emenwu n'ala Igbo mana ọ dị mkpa ma ị mara na ihe ị na-eleda anya na ọbụghị ihe bụ nso: Nwaanyị ekwesịghị ịnụ ike nkwụ n'omenala Igbo.
content_306	Nnabuihe sị, "Ọ bụ ihe na-enye nwoke ike ọ ga-eji rụọ ọrụ dịrị ya."
content_306	Na nkọwa ya, o kwuru na ọbụghị mmegbu kpatara ndị gboo ji nwee iwu ndị a niile kama na onye ọbụla ma nwoke, nwaanyị na ụmụaka nwere ọrụ ya n'ala Igbo.
content_306	Akụkọ ndị ga-amasị gị:
content_306	Akụkọ dị mkpa taa: China chọrọ inye Naịjirịa $60b
content_306	Unu egela Ipob ntị - Ndị ọrụ nchekwa
content_306	'Ihe mere anyị ji kwe ka Davido gaa njem'
content_306	Shekarau gbababuru PDP agbapụla
content_307	Salisu Yusuf
content_307	Salisu Yusuf kpọ ndị Super Eagles na-agba n'ụlọ gaa asọmpi CHAN n'afọ 2017 ebe ha ruru agba ngwụcha
content_307	Ngalaba na-ahụ maka egwuregwu bọolụ na Naịjirịa bụ Nigerian Football Federation (NFF) dara Salisu Yusuf nha $5000 ka a chọpụtara na ọ na-ana aka azụ n'isi ndị ọgba bọọlụ.
content_307	NFF nyere iwu sị ka Yusuf sepụ aka n'ihe niile gbasara egwuregwu bọọlụ n'ime otu afọ.
content_307	Na-erughị ọnwa ole na ole gara aga, BBC African Eye wepụtara ihe nkiri otu onye ntaakụkọ Ghana bụ Anas Arameyaw Anas, sere na nzuzo gosiri ka Yusuf na-ana 'onyinye' puku dọla ($1000), iji hụ na ọ kpọrọla ụfọdụ ndị ọgba bọọlụ gaa asọmpi mpaghara Afrịka nke 2017.
content_307	Ihe onyonyo egosila onye nchịkọta bọọlụ Naịjirịa ka ọ naara ego
content_307	Onye nchịkọta bọọlụ Salisu Yusuf dịka ọ na-anara ego
content_307	NFF kwuru na Yusuf ji anya ọcha ya nara ego ahụ; na  omume ya mechuru ngalaba ha ihu makana o kwesịrị ịkpazi agwa ọfụma, ọkachasị maka aka o binyere n'akwụkwọ usoro akparamagwa nke dị n'akwụkwọ nkwenye e ji wee ya n'ọrụ.
content_307	Ha kwukwara na mmadụ abụọ e ji megharịa ya anya na a chọrọ ka ọ họrọ bụ Osas Okoro na Rabiu Ali, gaara esonyekwa ndị otu ha gaa ya bụ asọmpi n'agbanyeghi ego ahụ Yusuf narala, maka "ọnatarachi na ịgba ọfụma ha".
content_307	N'akwụkwọ ndepụta ha wepụtara, NFF kwuru na ọ ga-akwụ nha puku dọla ise a dara ya tupu ọnwa atọ agachaa.
content_307	Colins Udoh bụbu ọnụ na-ekwuchitere ndị Super Eagles tinyere ọnụ n'okwu a na Twitter.
content_307	Akụkọ ndị ga-amasị gị:
content_307	China chọrọ inye Naịjirịa $60b
content_307	Unu egela Ipob ntị - Ndị ọrụ nchekwa
content_307	Lee ihe iri bụ arụ ma nwaanyị Igbo mee ya
content_307	Onye chọrọ ịzọ ọchịchị n'APC ga-akwụ nde 45
content_308	Akụkọ dị mkpa taa:
content_308	Tọghapụ Elzakzaky
content_308	Sheikh Ibrahim Zakzaky
content_308	Ndị nkwado onyeisi ndị Shiite bụ Ibrahim Elzakzaky pụtara n'igwe n'okporoụzọ Abuja taa, na-akpọ oku ka atọhapụ ya dịka ha na-echeta ụbọchị otu puku ọ nọọrọla n'ọnya ndị DSS.
content_308	Anwụchiri Elzakzaky kamgbe afọ 2015 dịka eboro ya ebubo na ogburu ndị agha bụ nke ikpe ya ga-abụ ọnwụ.
content_308	El-Zakzaky: Ihe mere ndị Shi'ite jiri gbuo onye uweojii na Kadụna
content_308	Ọ bụghị Alaọmajiji mere n'Abuja - FEMA
content_308	Ụlọọrụ gbatagbata nke Abụja bụ FEMA akatọọla akụkọ na-ekwu na alaọmajijiji mere n'Abuja.
content_308	FEMA kwuru na ọ bụghị alaọmajijiji kama na ọ bụ mgbawa okwute nakwa ọrụ ndị na-egwupụta ihe n'ala kpatara nke a.
content_308	Onye ụkọchukwu a onwere ọdaeshi?
content_308	Otu ụkọchukwu akpọrọ David Chidiebere kwuru na ya gbanahụrụ ọnwụ mgbe ndị ojiegbe wakporo ụgbọala ya ma wụkwasị ya egbe mana mgbọ egbe atụghị ya n'ahụ.
content_308	Ọnụ na-ekwuru ndị uweojii n'Anambra steeti bụ Haruna Mohammed sị na Chidiebere gwara ya na nke a mere n'ụzọ si Udi gawa Enugwu.
content_308	Akụkọ si mba ofesi
content_308	Onyeisi ụlọọrụ ụgbọelu mba Briten arịọla ndị na-eji ụgbọelu ha eme njem mgbaghara maka mwakpo ndị na-eji igwe Kọmputa ezuohi mere ụlọọrụ ahụ bụ nke metụtara ọbaego ndị ahụ.
content_308	N'egwuregwu
content_308	Otu egwuregwu Manchester United akwụsịla mkparịta ụka maka ọdịnihu ha na onye otu ha bụ Paul Pogba kwuo na odochaghị anya ma nwamadị ahụ ọ ka chọrọ ịgbara ha bọọlụ.
content_308	Cheta na akụkọ na-ekwu na Pogba nwereike ị hapụ Manchester United gawa Barcelona n'ọnwa Jenụwarị nke afọ na-abịa abịa.
content_308	Nkeji nke abalịa
content_308	Iwu ntuliaka 2019
content_308	Ndị ndọrọndọrọ ọchịchị na-anọghị na gọomentị ekwuputala ụjọ ha na 2019 agaghị aga n'ụzọ ziri ezi etu o kwesịrị.
content_308	Ụjọ ha bụ na Onyeisiala Muhammadu Buhari jụrụ ikwenye ka a gbanwee iwu ntuliaka nke 2019, dịka ha na-ekwu ka ndị ụlọomeiwu etiti gbaa mbọ kuziere ndị Naịjirịa ihe gbasara iwu a.
content_308	Uweojii nke steeti
content_308	Ọkaiwu a ma ama na Naịjirịa bụ Femi Falana ekwuola na nhazighari e mere SARS agaghị egbo nsogbu ọrụ ndị uweojii na nchekwa Naijiria.
content_308	Falana, onye kwuru na mkparịtaụka o nwere na Channels TV ụnyaahụ ka e nwee ndị uweojii nke steeti sịrị na o nweghị mba a na-enwe naanị ndị uweojii etiti.
content_308	Gụọ akụkọ a n'uju ebe a:
content_308	'#FSARS asaghị nsogbu ịhazịgharị ọrụ nchekwa ndị uweojii'
content_308	Na mba ofesi,
content_308	Ndị obodo Idlib na-eji akụrụngwa awarawa ekpuchi imi ka ha na-atụ anya mwakpo kemịkal a
content_308	Amerịka ekwuola na ha nwere ọtụtụ ihe akaebe doro anya na-egosi na gọomentị Syria na-akwado ịtụpụta ngwaagha kemịkal n'obodo Idlib.
content_308	N'egwuregwu,
content_308	Serena Williams gosiri na ọ kajara akaja dịka ọ pịapụrụ Anastija Sevastova n'ọkara-Ikpeazụ nke asọmpi US Open.
content_308	Serena ga-ezute Naomi Osaka n'agba ikpeazụ, ebe ọ ga-abụ o merie, o rite nzere 'Grand Slam' nke iri abụọ na anọ ya.
content_308	Nkeji taa
content_308	Ihe nkiri ga-amasị gị
content_308	Eunice Atuejide na-azọ ọkwa onyeisiala na 2019 apụtala ịkọwa ọnọdụ ya gbasara okwu 'Feminist' o kwuru wuru ewu na soshal midia.
content_309	Ọgbakọ ndị Naịjirịa na China
content_309	Ụmụ Naịjirịa agala n'elu soshal midia ikwupụta ebumnobi ha nye onyeisiala Muhammadu Buhari maka ego o bitere na mba China dịka o mere njem gaa ebe ahụ n'izuụka a.
content_309	Buhari gara China maka ọgbakọ mmekọrita China na mpaghara Afrịka nke a kpọrọ 2018 China Beijing Summit of the Forum on Africa-China Cooperation na Bekee.
content_309	Buhari bitere ego ruru nde dọla 328 n'aka ndị China mana ụmụ Naịjirịa anabataghị ya.
content_309	Onyeisiala Buhari ekelela onyeisiala China
content_309	Kedụ ihe Afrịka ji agbaga China?
content_309	Africa Free Trade Agreement: Ihe ise ị kwesiri ịmata
content_309	N'elu Twitter, ha mapụtara n'ike na ebube na-agwa Buhari etu ọ dị ha n'obi.
content_309	Idama mere mgbakọ na mwepụ banyere ya bụ ego ma kwuo na ihe ọ pụtara bụ na ndị Naịjirịa niile ji China ụgwọ puku naịra iri na ise (15,000) na otu na otu.
content_309	N'akụkụ nke ya, Olanrewaju Olumoh kwuru na ụgwọ Naịjirịa ji akarịala akarị gụnyere ego nke a o bitere ọhụrụ.
content_309	Abrahama MUFC na-ajụ etu Naịjirịa ga-esi kwughachi ego niile ha na-ebite China ka China ghara ịbịa were ala Naịjirịa na nkwughachi.
content_309	Darius kwuru na ntọala a Buhari tọrọ abụghị nke ọma ya ebe Crowned Emmanuel na-ekpe ekpere ka Buhari nọrọ ndụ ka a kwụsịa ụgwọ niile a.
content_309	Mana Mayowa Adeleye na-ajụ ka a kọwara ya etu gọomenti Buhari bụ ndị kwekọrịtara ka e kee ego Abacha zuru bụ nde dọla 322 mechara gaa bite nde dọla 328 na China.
content_309	Ụfọdụ kwadoro ihe Buhari mere
content_309	Agbanyeghị nkatọ niile ahụ, ụfọdụ na-ekwukwa na ihe onyeisiala mere bụ maka ọdịmma obodo.
content_309	Comrade Abubakar kwuru na ego ndị China dị ọnụala ịkwụghachi, ma kwuo ka Naịjirịa gaa n'ihu bite iji kwalite obodo.
content_309	N'akụkụ nke ya, Yaqoob Qaseem kwuru na ọ ga-abụ ezi njehie ma ụmụ Naịjirịa wepụ Buhari na ntuliaka 2019 maka na ya nwere ntụkwasị obi ebe ọ nụ.
content_309	Onyeisiala Buhari kwuru na ego ahụ e bitere China bụ iji kwalite ngalaba teknụzụ Naịjirịa.
content_309	Mana egwu na-atụ ụmụ Naịjirịa na ọ bụrụ na a kwụghachighị ego ahụ, China ga-abịa were ọtụtụ akụnaụba Naịjirịa dịka nke ha etu ha si eme na Zambia ugbua.
content_309	Kama onyeisiala agwala ha nwee olileanya na ntụkwasịobi na azụmahịa ha ji ego ahụ eme ga ebido ritewe elele.
content_309	Akụkọ ndị ga-amasị gị:
content_309	Ụlọikpe atụọla ndị Boko Haram 113 mkpọrọ
content_309	Ncheta mbido Agha Biafra
content_309	Gịnị ka ị kwesiri ima tupu ị nabata onye odibo
content_310	N'okwu gọọmentị na-achị ugbua kwuru na ọkụ latrik ga na-enwu kwa mgbe ma ọ bụrụ na-atụnyere onyeisiala Buhari n'afọ 2019.
content_310	BBC Igbo jụrụ onyeisi mgbasa ozi Enugu Electricity Distribution Company bụ Emeka Ezeh ajụjụ gbasara nke a. O kwuru na ọbụghị naanị ihe a na-ekweta na nkwa kama na ọ bụ site n'ịrụ ọrụ so ya n'azụ.
content_310	Ọ kwuru na ihe gbasara ọkụ latrik ekwesighi ịbụ ihe eji achụnta vootu dịka gọọmentị nakwa ndị ndọrọ ndọrọ ọchịchị ji ya eme ugbua.
content_310	Ezeh gara n'ihu kwuo na gọọmentị anaghị emezu nkwa ha kwerela n'isi ọkụ latrik kamgbe ha bara ọchịchị.
content_311	One na-ere foto Buhari na ọkọlọtọ APC
content_311	Onyeisiala Muhammadu Buhari nwetara nkwado otu pati ya Bụ APC ịzọ ọkwa onyeisiala ọzọ na ntuliaka 2019
content_311	Otu APC kwuru na amụma ụlọọrụ abụọ ndị nke sị mba Briten pụta na-ebu bụ amụma ụgha nke enweghị eziokwu dị ya.
content_311	Ngalaba nchọpụta nke ụlọọrụ akụkọ Economist a kpọrọ 'The Economist Intelligence Unit, ' na bekee, kwụrụ na APC agaghị emeri na ntuliaka 2019, ebe HSBC buru amụma na akụnaụba Naijiria ga-akụ afọ n'ala ma ọ bụrụ na onyeisiala Nigeria bụ Muhammadụ Buhari merie na ntuliaka 2019.
content_311	Gbasaanụ ozi kwụọtọ -Buhari
content_311	Ntorobịa Naịjirịa amaala Buhari aka
content_311	N'ozi  nke odeakwụkwọ mgbasaozi otu ahụ bụ Yekini Nabena binyere aka, APC gwara ụmụ Naijiria ka ha ghara ịkpọ ozi ahụ si n'aka ụlọọrụ abụọ a okwu dịka ha kwuru na ọ bụ ụdị amụma ụgha a na-amabu nke na anaghị emezu.
content_311	"Anyị ga-echeta na  a maburu amụma na Naijiria ga-ekposa n'afọ 2015, ebe agburu dị iche iche ga agawara onwe ha.
content_311	Nke a bụ afọ anọ ya ha buru amụma ụgha ahụ, kama Naijiria ikposa, ọ na-esiwanye ike dịka onyeisiala Buhari na-agba mbọ ijikọ obodo anyị ọnụ."
content_311	Ha gara n'ihu kwuo na ọ na-agba pati ha gharịị ihe mere n'ụlọọrụ abụọ ahụ ahụghị ihe ọma niile ọchịchị APC merela na-ibua agha megide nrụrụaka, ọrụ mmepe na ibụ agha megide iyi-egwu.
content_311	APC rụtụrụ aka na ego niile EFCC nwenitara n'aka ndị zuru ego Naijiria, mgbalite ego JAMB nakwa ụlọọrụ na-anata ụtụisi.
content_311	Pati ahụ kwuru na kama ịja ọchịchị APC ike maa sonye na mgbasa ozi ka anata ndị buru ego ha ji, na ụlọọrụ abụọ na-akọ nke abụghị ya.
content_311	Akụkọ ndị ga-amasị gị:
content_311	Achịcha Bekee: A ga-ebuli ọnụ ego ya?
content_311	Beverly Osu o mere ihe ọjọọ iyi uwe ndị Katọlik?
content_311	George Weah emeela ihe o jiri bụrụ dike
content_311	Onye bụ Charles Ogbu m ga-eji saa ya okwu? - Femi Adesina
content_312	Cristiano Ronaldo
content_312	Juventus ji nde paụnd 99.2 zụta Ronaldo
content_312	Nwa Pọtụgaal bụ Ronaldo agaala na mba Itali malite igosi ike ya ebe o nyere goolu mbụ ya na Serie A taa n'asọmpi Juventus na Sassuolo gbara.
content_312	O nyere goolu mbụ ahụ na nkeji iri ise wee tụkwasịkwa ọzọ ka nkeji iri na ise gachara.
content_312	Sassuolo mechara nye otu goolu n'oge a gbakwụnyere mana Juventus meriri ọkpụ abụọ a satara otu.
content_312	Ronaldo adịla njikere ịgafe Juventus
content_312	Ronaldo chọrọ ịzọ mma ihu ya
content_312	Ị ma ihe Ronaldo jiri chịrị ọgbọ ugbua?
content_312	Mmeri a bụ nke anọ Juventus na-enweta n'asọmpi anọ ha gbarala ka afọ a malitere.
content_312	Ronaldo anọọla n'ama egwuregwu nkeji 320 tupu o nye goolu mbụ ya kamgbe e jiri ego nde paụnd 99.2 wee webata ya n'otu Juventus ahụ.
content_312	Tupu a gbaa asọmpi ahụ, onye nkuzi Juventus bụ Massimilliano Allegri, kwuru na ọ naghị eche ya na Ronaldo enyebeghi goolu agbanyeghi na ọ nwaala ihe ruru ugboro 23 n'ime asọmpi atọ ha gbarala.
content_312	N'okwu ya; "Anaghị m ele anya ka Ronaldo mee karịa ihe o mere n'asọmpi atọ gara aga.
content_312	"Ana m eche na echi nwereike ịbụ ụbọchị ya."
content_312	Ronaldo nyere goolu 44 n'otu Real Madrid n'agba asọmpi gara aga, gụnyere 15 o nyeburu n'asọmpi Champions League n'ụzọ inweta nturugo nke atọ n'otu ahịrị.
content_312	Juventus na-achọzị ụzọ ibu iko Champions League nke ha na-enwetabeghi n'ihe ruru 20.
content_312	Akụkọ ga-amasị gị
content_312	Ihe mbere okporoụzọ n'Awgu atala isi mmadụ anọ
content_312	Kedụ ihe i hụrụ na nrọ n'abalị pụtara?
content_312	Kedụ ebe Kemi Adeosun nọ ugbua?
content_313	Ndị ụlọọrụ na-ahụ maka ụtụ isi n'ụzọ dị icheiche n'ala Naịjirịa apụtala ị kọwa etu ndị mmadụ ga-esi gbakọ ụgwọ ụtụisi.
content_313	Ha kọwakwara etu ya bụ ụtụ isi siri baa uru nakwa ihe ị ga-eme ma ọ bụrụ na akwụkwọ ụtụ isi gị ezughi oke.
content_313	Ihe onyonyo a gosikwara ihe dị iche n'etiti onye na-eri ụgwọ ọnwa nakwa onye na-azụ ahịa nọrọ onwe ya.
content_313	Ọrụ si n'aka: Jessica Nwankwo
content_314	Ọbụghị ihe na-agbagwoju anya na ihe ọbụla Chimamanda Ngozi Adichie kwuru bụ ihe ndị mmadụ, n'ụwa niile, na-enyocha enyocha.
content_314	Nke a mere ka ihe o kwuru okwu banyere ịkwụ ụgwọ n'isi nwaanyị - bụ omenala ndị Igbo ka na-eme ugbua - soshal midia Naịjirịa nwụrụ ọkụ.
content_314	BBC Igbo gbara mbọ ka anyi nụta n'ọnụ onye ji ya bụ okwu na mkparịta ụka ya na ndị ntaakụkọ mere banyere atụmatụ o wepụtara eji akụziri ndị odee akwụkwọ akpọrọ "Farafina Creative Writing Workshop" na Bekee nke emere na Ikoyi ụbọchị 24 nke ọnwa Septemba bụ Monday.
content_314	Chimamanda gwara BBC na ọ bụ nghọtaghị ka ndị mmadụ mere okwu o kwuru, wee gaa n'ihu kọwa na ihe ya na-ekwu bụ na-ekwesiri itinye anya n'ihe banyere ịkwụ ụgwọ isi nwaanyị makana ụfọdụ na-emezi ya ka a na-ere, maọbụ ịzụta, nwaanyị ka ọ bụ.
content_314	Gee ya ntị n'elu.
content_314	Ndị mere akụkọ a: Chioma Nkemdilim na Nnamdi Agbanelo.
content_315	Akụkọ dị mkpa n'ụtụtụ a
content_315	Ihe Buhari kwuru na United Nation
content_315	Onyeisiala Muhammadu Buhari ekwuola ọzọ na ọ bụ ndị agha nnupuisi gbara ọsọ na Syria, Iraq na Libya butere oke iyi ndụ egwu na mpaghara Lake Chad.
content_315	Buhari kwuru nke a ụnyaahụ n'ọgbakọ ndị United Nation na-eme na New York.
content_315	Nfanyeaka n'ụkwụ NLC
content_315	Otu jikọtara ndị ọrụ bụ "Nigerian Labour Congress" enyela ndị otu niile iwu ka ha malite abụbọọrụ n'ime abalị taa.
content_315	Otu a kwuru na nke a bụ iji dọ gọọmentị aka na ntị ka ha leba anya n'okwu banyere ụgwọ opekatampa nke ndị ọrụ.
content_315	Akụkọ si mba ọzọ
content_315	Ihe ruru mmadụ iri na abụọ bụ ndị agbụrụ Taureg na Mali anwụrụ ụnyaahụ dịka ndị ji egbe wakpochara ha
content_315	Nke a bụ n'ihi ọgbaghara dị n'etiti ndị agbụrụ ahụ na ndị agha nnupuisi Jihad bụ nke tarala isi mmadụ narị abụọ kamgbe afọ a.
content_315	N'egwuregwu
content_315	Otu egwu Derby County ji ọkpụ asatọ asatara asaa na penariti merie Manchester United n'asọmpi iko Carabao
content_315	Nke a pụtara na Manchester United akwakọrọla pụọ n'asọmpi ahụ.
content_315	Gee akụkọ ndi ebe a:
content_315	Lee ihe nkiri nke ụtụtụ a
content_316	Akụkọ dị mkpa n'ụtụtụ a:
content_316	Anambra bụ ndị mbụ
content_316	Ụlọakụ mbaụwa bụ World Bank ekwuola na Anambara steeti bụ ndị mbụ n'ọrụ mwulite obodo n'afọ 2017 n'ime steeti dị mpaghara ọwụwanyanwụ nke ụlọakụ ahụ na-akwado.
content_316	Direktọ ụlọakụ a na Naịjirịa bụ Rachid Benmessaou kwuputara nke a n'ụlọ gọomenti Anamara Steeti dị n'Awka n'ụbọchi Tuusde gara aga.
content_316	Abụbọ ọrụ ndị NLC
content_316	Otu jikọtara ndị ọrụ na Naịjirịa bụ NLC agbala isi akwara na ha ga-agba abụbọ ọrụ dịka mkparịtaụka ha na gọọmenti amịtaghị mkpụrụ ọbụla na ụbọchị Wenezde.
content_316	Onyeisi ndị otu a bụ Ayuba Wabba kwuru na gọọmenti ka na-adọla aka elekere azụ n'itinye ọnụ n'okwu ụgwọ opekatampe ndị ọrụ.
content_316	Akụkọ si mba Ofesi
content_316	Nzukọ Trump na Kim Jong-Un mere ya mbụ ndị isiala mba Amerịka na Nọt Koria ga-ezukọ
content_316	Onyeisiala mba Amerịka bụ Donald Trump ekwuola na ọ dịghị ya ọkụ ọkụ ime ka Nọt Korịa kpochapụ ngwaagha nuklịa ha kama na mmachi a machiri mba ahụ ka dị ire.
content_316	Trump kwuru nke a ụnyaahụ n'ọgbakọ otu United Nation nke na-aga n'ihu na New York.
content_316	N'egwuregwu
content_316	Chelsea si n'azụ were ọkpụ goolu abụọ asatara otu merie Liverpool iji gbapụ ha n'asọmpi Iko Carabao.
content_316	N'otu aka ahụ Leganes ji ọkpụ abụọ asatara otu merie Barcelona ebe Sevilla ji ọkpụ goolu atọ chara acha merie Real Madrid n'asọmpi La Liga.
content_316	Nkeji nke ụtụtụ a:
content_316	Lee ihe nkiri anyị
content_317	Otu bọọlụnkata ụmụnwaanyị Naịjirịa
content_317	Ụmụnwaanyị Naịjirịa agefeela agba ụmụnwoke na-erubeghi n'asọmpi Iko Mbaụwa nke egwuregwu bọọlụnkata.
content_317	Ụmụnwaanyị Igbo so n'otu 12 gara ịnọchite anya Naịjiria na ya bụ asọmpi ruru mmadụ asatọ.
content_317	Ụmụnwaanyị Igbo bụ 'olu gbajie boys'
content_317	Ị ma ụmụnwaanyị ji ndị Super Eagles n'ọrụ?
content_317	Gịnị mere bọọlụ ụmụnwaanyị anaghị amasị gi?
content_317	Otu ha ama dịka D'Tigress, metara ihe e ji kpụrụ ha n'ọnụ site n'ịbụ mba Afrịka mbụ ga-enweta mmeri ugboro atọ n'egwuregwu n'asọmpi Iko Mbaụwa nke bọọlụnkata ụmụnwaanyị.
content_317	Ha bụkwa mba Afrịka mbụ na-eru agba anọ nke ikpeazụ (quarterfinals) n'asọmpi bọọlụnkata ụmụnwaanyị.
content_317	Ụmụ Igbo nọ n'otu a
content_317	1) Promise Amukamara
content_317	Nwaada a na-eji ịtụ bọolụnkata akpata ego n'otu Phoenix Mercury dị na mba Amerịka.
content_317	2) Ezinne Kalu
content_317	Nwaada a na-emepụtakwa ma na-ere ngwa e ji achọ mma nke Bekee kpọrọ 'cosmetics'.
content_317	Ọ na-eji ịtụ bọọlụnkata akpata ego n'otu Vasas Akademia dị na mba Hungary.
content_317	3) Cecilia Okoye
content_317	Nwaada a bụkwa onye na-ese ihe osise a kpọrọ 'artist' na Bekee.
content_317	Ọ na-atụ bọolụnkata n'otu PBC Tirana dị na mba Albania, ebe ọ na-eji ya akpa ego.
content_317	4) Nkem Akaraiwe
content_317	Nwaada a na-eji ịtụ bọọlụnkata akpata ego n'otu First Bank Basketball Club dị na Naịjirịa.
content_317	5) Nkechi Akashili
content_317	Nwaada a na-eji ịtụ bọọlụnkata akpata ego n'otu First Bank Basketball Club dị na Naịjirịa.
content_317	6) Adaora Elonu
content_317	Nwaada a na-eji ịtụ bọọlụ akpata ego n'otu Perfumerias Avenida Salamanca dị na mba Spain.
content_317	7) Sara Ogoke-Ejiogu
content_317	Nwaada a na-eji ịtụ bọolụnkata akpata ego n'otu Celta Baloncesto Vigo dị na mba Spain.
content_317	Ọ bụkwa ihe Bekee kpọrọ 'model'.
content_317	8)Jasmine Nwajei
content_317	Nwaada a ka gụchara akwụkwọ na mahadum Syracuse dị na mba Amerịka ebe ọ nọkwa na-atụ bọọlụnkata tupu Naịjirịa a kpọrọ ya.
content_318	Ikpeazu
content_318	Ndị PDP chọrọ ka Ikpeazu nọchite anya ha na ndọrọndọrọ ọchịchị gọvanọ Abịa steeti
content_318	Akụkọ na-eru BBC Igbo ntị na-ekwu na ahọpụtara Okezie Ikpeazu dịka onye ga-anọchite anya ndị PDP na ndọrọndọrọ ọchịchị 2019.
content_318	Onye ntaakụkọ BBC nọ ebe a gụkọrọ akwụkwọ e ji mee ya bụ ntuliaka imeụlọ, kwuru na Ikpeazu nwetara vootu 1991 n'ime 2207 a tụkọtara.
content_318	Abaribe: Ihe DSS jiri kpọchịe m
content_318	APC Primaries: Abịa steeti akwadola Buhari maka ndọrọndọrọ onyeisiala
content_318	Anyị ekwenyeghị na mpụtara ntuliaka Ekiti, mmerụaka juru ya - PDP
content_318	Dịka o si gaa, a gụkọrọ akwụkwọ vootu ole a tụtara na ntuliaka imeụlọ ndị PDP Abịa steeti n'ọgbọ egwuregwu 'Umuahia Township stadium' ebe a nọ mee ya bụ ntuliaka.
content_318	A na-agbakọ ọnụọgụgụ ndị tunyere akwụkwọ ntuliaka
content_318	Ndị PDP nke Abịa steeti ji obiọma ha niile mee ntuliaka imeụlọ maka ịhọpụta ndị ga-eso zọọ ndọrọndọrọ nke 2019.
content_318	Dịka onye ntaakụkọ BBC Igbo si weta akụkọ, ndị ọnụ na-eru n'okwu na PDP Abịa steeti pụtara n'igwe ịhụ na ntuliaka a gara nke ọma.
content_318	Okezie Ikpeazu tụnyere akwụkwọ ntuliaka ya nke ga-eme ka ọ mara ebe ọ kwụ n'ịzọ ndọrọndọrọ nke 2019
content_318	Ndị dịka Omeiwu Enyinnaya Abaribe, Omeiwu Mao Ohuabunwa, T.A Orji na ndị ọzọ pụtara bịa tụnye akwụkwọ ntuliaka ha na ya bụ ọgbakọ.
content_318	Abaribe bụ omeiwu na-anọchite anya ndị Abịa Saụt n'ụlọomeiwu ukwu
content_318	Ohuabunwa bụ omeiwu na-anọchite anya ndị Abịa Nọt n'ụlọomeiwu ukwu
content_318	T.A Orji na-achọ ịzọ ọkwa ịnọchite anya ndị Abịa Sentralụ ọzọ na 2019, pụtakwara mee ntuliaka
content_318	Ka o si gaa n'Enugwu steeti
content_318	Akụkọ na-eru anyị ntị na-akọwa na PDP ahọpụtala Ifeanyi Ugwuanyi a na-etu 'Gburugburu' dịka onye ga-anọchite anya ha na ntuliaka 2019.
content_318	Ugwuanyi kelere ndị mmadụ maka ịhọpụta ya
content_318	Osote onyeisi ụlọomeiwu ukwu bụ Ike Ekweremadu kpọpụtara Ugwuanyi, ma jụọ ma o nwere onye ọzọ ha chọrọ ka ya na ya zọọ ya bụ ọkwa, ha sị mba.
content_318	APC Primaries: Ka o si aga ugbua
content_318	Mmerụaka: PDP na APC na-akwata
content_318	Ihe chụrụ Kenneth Okonkwo n'ọsọ ọkwa gọvanọ Enugu steeti
content_318	E debanyere aha ya dịka onye ga-azọ ọkwa naanị ya.
content_318	Ndị niile gbakọtara n'ọgbakọ PDP kwenyere ka Ugwuanyi nọchite anya ha na ntuliaka 2019
content_318	Onye ntaakụkọ BBC kwuru na ndị PDP gbakọtara n'ọgbọegwuregwu Nnamdi Azikiwe (stadium) ji otu obi bịa.
content_318	Ụgbọala bu Ike Ekweremadu bịa n'ọgbọegwuregwu ebe e mere ntuliaka imeụlọ PDP
content_318	Nke pụtara na enweghi onye lụrụ ọgụ maọbụ baa mba.
content_318	Ụgbọala butere ndị otu PDP
content_318	Akụkọ ga-amasị gị:
content_318	Ndị Igbuzo na-akpa ike n'igba mgba
content_318	Ihe nwere ike imebi ntuliaka 2019 Naịjirịa - Otu USAID
content_318	'Ọdighi ihe di iche n'etiti nwaanyị na nwoke' - Chimamanda
content_318	Ihe ụmụada Igbo chọrọ na nwoke
content_319	Ntuliaka imeụlọ PDP n' Imo
content_319	Ntuliaka imeụlọ PDP n' Imo
content_319	Emeka ihedioha abụrụla onye ga-anọchị anya otu pati PDP n'izọ ọkwa gọvanọ n'Imo steeti.
content_319	Onye so ya n'azụ n'ọnụọgụgụ vootu a tụrụ bụ Samuel Anyanwu nakwa Ethan Achonu.
content_319	Ndị mmadụ pụtara n'igwe maka ntuliaka ime ụlọ PDP n'Imo steeti.
content_319	A na-azọ ọnụụzọ na ama egwuregwu Kanu Nwankwo ebe ntuliaka imeụlọ PDP Imo steeti na aga ugbua.
content_319	PDP: APC chọrọ ịchụda Fayose
content_319	"Buhari nwuchie onyeisi Miyetti Allah taa!" - PDP na-esi ọnwụ
content_319	Ebe niile na-ede jimjim dịka onye ọbụla chọrọ ịhụ isi ya na ntuliaka.
content_319	Ọ na-akpọtụ akpọtụ, na-azụ azụ
content_319	Ọnọdụ maka ntuliaka ahụ na-ekwo ka ahịa.
content_319	Lee ya n'ihe nkiri a:
content_319	Oke ndọrọndọrọ so ntuliaka ahụ
content_319	Dịka otu onye PDP na-anọchite anya okpuru ọchịchị Nwangele siri kọwaa, usoro a gbasoro ime ilele aha(accreditation) na ntuliaka ahụ mere ka ihe sie ike karịa ka o kwesịrị.
content_319	Akụkọ kachasị:
content_319	APC Primaries: Ka o si aga
content_319	#NigeriaAt58: Ihe ndị mmadụ mere iji cheta ụbọchị a
content_319	'Ihe anyị ejighị chọọ ka a tụnyere Bianca Ojukwu'
content_320	Akụkọ dị mkpa taa
content_320	Ike Ekweremadu
content_320	Ekweremadu anọọla ụlọomeiwu Naịjirịa afọ 11, nke mere ka ọ bụrụ onye omeiwu kachasị nọrọ ogologo oge n'ụlọ ọrụ ahụ
content_320	Osote onyeisi ụlọomeiwu ukwu bụ Ike Ekweremadu ewerela ikike PDP  ịzọ oche Enugwu West na ntuliaka afọ 2019.
content_320	Ndị so ya n'azụ bụ uche Onyekwulu, Oscar Egwuonwu na ndị ọzọ.
content_320	Gómìnà Akinwumi Ambode
content_320	Gọvanọ na-achị  Lagos steeti bụ Akinwunmi Ambode ejirila ugwu nara mmeri emeriri ya na ntụlịaka imeụlọ APC mere  na Legọsn'ụbọchị abụọ nke okotoba.
content_320	O ziri ozi gwa ndị Legọs ha jisike kwado otu APC n'udo na ntuliaka na-abịa.
content_320	Na mba ofesi,
content_320	Na mba Congo ndị mmadụ awakpoola ndị ọrụ ahụike mgbe ha na-akwado ili ozu ndị nwụrụ site n'ọrịa Ebola.
content_320	Ndị obodo ahụ mere ihe a n'ihi na ha-ekwenyeghi na ọrịa Ebola bụ ọrịa ziri ezi.
content_320	N'egwuregwu,
content_320	Otu egwuregwu nke Raja Casablanca agbaala Enyimba nke Abia otu goolu asataghị otu mgbe ha zutere onwe ha taa n'asọmpị Confederation of African football.
content_320	Ebe otu Rangers ji ọkpụ anọ asatara abụọ merie Akwa United mgbe ha kwatara ya na Kano taa
content_320	Gee Nkeji nke mgbede
content_320	N'ụtụtụ,
content_320	Uche Ogah ga-eburu APC Ọkọrọtọ n'Abia
content_320	Uche Ogah azọbuloa ọkwa gọvanọ Abịa steeti na 2015 n'aha PDP
content_320	Dịka ntuliaka imeọnụ na-aga n'ihu na pati dị iche iche, Uche Ọga apụtala dịka onye ga-azọrọ APC ọkwa gọvanọ n'Abia Steeti n'afọ 2019.
content_320	N'otu aka ahụ, Bernard Ifeanyi  pụtara ịzọ ọkwa gọvanọ na pati APC n'Ebonyi steeti ekwuola na ntuliaka emere ebe ahụ juputara na mpụ na aghụghọ.
content_320	Ogar nwetara vootu 86875 iji merie mmadụ isi ndị ọzọ zọsịrị ya ọchịchị.
content_320	Onye kpọrọ mpụta ntuliaka a bụ onyeisi kọmiti na-ahazi ntuliaka ahụ bụ David Iyoha.
content_320	Etu ndị ndọrọndọ ndị ọzọ si kwuru bụ:
content_320	Ikechi Emenike (455), Chris Akomas (2123), Martins Azubuike (10889), Friday Nwosu (3529), Okey Emeuche (1270) na Paul Ikonne (999).
content_320	ọ bụ sọsọ Uche Ogar na Okey Emeuche no mgbe agụrụ vootu a.
content_320	Ọgụ ọzọ adawala na Jọs
content_320	Ọgbaaghara Jọs abụghịzị ntị ọhụrụ Naịjịrịa
content_320	Ọgu na-ada na Jos, isi obodo Plateau steeti ataara isi ihe ruru mmadu iri.
content_320	Ọgu a bidoro kemgbe Fraide nke izu uka gara aga ruo unyaahu. ụlọ ụka alakụba na nke kristi so na akunauba oku tara n'ọgbaghara a.
content_320	Ọstrelịa ga-achụ Kansa ọsọ ụkwụ erụala
content_320	Australia enyopuola ọgwụ mgbochi Kansa Ọkpụkpụ ukwu
content_320	N'ofesi, mba Ọstreria eturula ugo dịka mba mbụ ga-ememina ọrịa kansa ọkpụkpụ ugwu nke akpọrọ Cervical Cancer na supirisupiri.
content_320	Mba ahụ rụpụtara ọgwụ mgbochi nke ga-achụ ya bụ ọrịa ọsọ ụkwụ erụala n'afọ ịrị abụọ na-abịa.
content_320	N'egwuruegwu, akwaala otu Manchester United emu
content_320	Manchester United achịtaghị aja na be nke ha na egwu bọọlụ ha Valencia
content_320	Na Champions League, Manchester United eritaghi elele na obi ha ka ha na Valencia ji efu efu mechie asọmpị ha.
content_320	Mana, ogbo ha bụ Manchester City ji ọkpụ abụọ asatara otu lee onwe ha ọbịa na be ndị Hoffenheim.
content_320	Lee ihe nkiri anyị
content_321	Aisha Buhari
content_321	A mara Aisha Buhari, nwunye onyeisiala Muhammadu Buhari dịka onye na-ekwu uche ya enweghị egwu ọbụla
content_321	Nwunye onyeisiala Naijiria bụ Aisha Buhari agbarụọla ihu na ihe na-eme n' otu APC dịka otu ahụ na-eme ntuliaka imeụlọ.
content_321	N'igwe okwu Twitter, Instagram na Facebook ya n'ụtụtụ taa bụ ụka, Aisha kwuru na ọ bụ ịhe tara ọjị anya ịgwa ndị mmadụ zụọ akwụkwọ ntuliaka oke ọnụ ahịa, ebe ha ma na ha chọrọ inye ndị nọkwa ikike ịnọchite ha ọzọ.
content_321	Ọ sịrị na agbanyeghị na APC bụ pati na-akwado 'mgbanwe' ma nwee onye na-alụ ọgụ maka ikike dịrị onye dịka onyeisioche, na mpụ onye mere ka ọ dị ya (impunity) na-aga n'ihu n'otu ahụ.
content_321	"Ọ bụ ihe mgbawa obi na ndị chọrọ ịzọ ọkwa ọchịchị jị ego ha tara ahụhụ kpata zụọ akwụkwọ ngosi mmasị, ịchụ nta vootu, ebe ha ma na pati ha ga-enye ndị nọbu n'ọkwa ahụ ikike ịzọ ọzọ."
content_321	Oge BBC Igbo kpọrọ ọnụ na-ekwuru Buharị bụ Garuba Shehu ịnụta ọsịsa ụlọọrụ onyeisiala n'okwu Aisha kwuru, ọzahị ekwenti ya, nke ọ na-asa ozi ekwenti(sms) e zigara ya.
content_321	Ihe ụmụ Naijiria na-ekwu maka ya na Twitter
content_321	@OsasCruz na-ekwu na o nwere ike ọ bụrụ na o nwere ndị zubara n'akara Aisha Buhari tinye ozi ahụ.
content_321	@Alvinvanx kwuru na o kwesịrị ka otu PDP jiri Aisha Buhari mee osote onyeisiala n'ihi eihe ọ na-ekwu.
content_321	@O_Nife kwuru na etu Aisha Buhari sị agwa oke nọ n'ọhịa ihe dị na ngịga gosiri na alụmdịnanwunye ya na ndị ya amaghị kwụrụ, na ọ bụghị ihe ya chọrọ ịhụ na nwaanyị ya ga-alụ.
content_321	Mana @mj_genius na-ekwu na ihe mere ka Aisha kwuo ụdị okwu a bụ n'ihi na nwanne ya nwoke zọrọ ọkwa gọvanọ Adamawa enwetaghị ihe ọ chọrọ na ọ bụghị maka ịhụnanaya ọ hụrụ ndị ọha Naijiria.
content_322	Buhari na nwunye ya
content_322	N'ime akwụkwo ozi Buahri deputara site n'onye enyemaka ya bụ Garba Shehu, o kelere ndị mmadụ maka nkwado ha nyere ya.
content_322	Ọ gwara ndị mmadụ na n'ime asọmpị ọbụla a na-enwe ndị mmeri na ndị emeriri. O kwukwara na ọ dịmma ka ndị emeriri nabata ya n'ebughi ihe ọjọọ ọbụla n'obi ha.
content_322	Ihe mere Aisha Buhari ji ewu na soshal midia
content_322	N'ọnụ ya "ṅomie nu Ambode onye apụghị na patị n'agbanyeghị na emeriri ya na ntụlịaka imeụlọ steeti ya"
content_322	Ọ gwara ndị meriri ha gba mbọ jiri ọkwa ha mee ka ndụ dịrị mmadụ niile mma.
content_322	Cheta na nwunye ya bụ Aisha Buhari wuru ewu n'ụtụtụ a maka nkatọ ọ katọrọ usoro eji azọ ọkwa ọchịchị.
content_322	Muhammadu Buhari nwetara vootu ruru 14,842,072
content_322	Onyeisioche otu APC bụ Adams Oshiomhole bụ onye kpọpụtara aha onyeisiala Muhammadu Buhari dịka onye ga-azọ ọkwa onyeisiala n'aha pati ha na ọgbakọ ukwu pati ahụ nwere n'Eagles Square, Abuja.
content_322	Buhari nwetara vootu 14,842,072 bụ ọnụọgụgụ otu ahụ aha ha dị n'akwụkwọ pati ahụ,ebe ndị nnochiteanya  biara ọgbakọ ukwu ahụ dị mmadụ 7,000.
content_322	Okwu nnabata Buhari
content_322	N'okwu iji nabata mkpọpụta ahụ, Buhari kerele ndị isi pati ahụ, ndị nhazi ọgbakọ ahụ,nakwa ndị hapụrụ ya ọkwa ahụ maka ọdịmma nke pati ha.
content_322	Ọ gụkọrọ ihe ọma niile ọchịchị ya merela kemgbe 2015`nke ọ gụnyere ibu agha megide nrụrụaka, imeri Boko Haram na ịrụ maọbụ irụzị okporoụzọ, ma kwe nkwa mmeri na 2019.
content_322	"Obi dị anyị mma na ihe ndị anyị merela site na afọ 2015 rue ugbua.
content_322	" Anyị agbala mbọ iweghazị ọnọdụ nchekwa na akụnụba Naijiria na-emilabu.
content_322	"Nsogbu Boko Haram ebelatala. Udo aloghachiela na Ugwu na agbataobi anyịọ na mba ndị ọzọ eze ha na-akpabu ike.
content_322	"Ego dị n'akpa anyị agbalitela ruo Ijeri dọlaza 44 nke ka ihe anyị kwudoro na 2015.
content_322	"Ọkụlatrik nọzị na 8000megawat  ebe ọ bụbu 4600 megawatt."
content_322	Mmadụ naanị maadụ puku asaa binyere aka na ntuliaka
content_322	Ndị otu APC na-aghazi ebe ndị ga-atụ vootu ga anọ
content_322	Ọ bụghị naani otu pati na-eme ọgbakọ ukwu ha taa, otu APC ga-emekwa nke ha n'abali ụbọchị isii nke ọnwa October .
content_322	Ọ bụ mmadụ ruru puku asaa ga-ebinyeaka n'akwụkwọ ntuliaka imeụlọ a.
content_322	Naani otu onye na-azọ oche onyeisiala n'ọgbakọ ukwu APC. Aha ya bụ Muhammadu Buhari.
content_322	Ebe a bụ ebe ndị Enugu APC ga-anọ
content_322	Ụfọdụ n'ime a nọrọla ebe a na-eme ya bụ ntuliaka bụ Eagles square dị n'Abuja.
content_322	Chimamanda Adichie na-eduhie ụmụagbọhọ anyị- Atuejide
content_322	Akụkọ dị mkpa: Enwe achụọla ọkwọ ụgbọala n'ọrụ
content_322	Ka o si aga na PDP Convention: A ka na-eche ihe ruru steeti isii ka a malite ntuliaka
content_322	Paul Ikonne bụ otu n'ime ndị chọrọ ịzọ ọkwa Gọvanọ n'okpuru APC n'Abia steeti ekwuola na nrụrụaka abanyela n'usoro ntuliaka imeụlọ ha.
content_322	O boro ụfọdụ ndị pati ebubo na ha denyere aha ụfọdụ ndị esoghi n'awkụkwọ ndekọ ha ji si Abuja bịa.
content_322	N'ime ndị ọ kpọrọ aha mere mpụ a bụ Orji Uzor Kalu bụ aka chịbụrụ Abia steeti.
content_322	Onyeisioche APC na Abia steeti Donatus Nwamkpa kwuru na ọ bụghị ya ga-asa Paul Ikonne, na ọ bụ onye ndu komịtị ehibere maka ntuliaka a ga-asa ya okwu.
content_322	Kedụ nkewa nke na-ekwu eziokwu n'APC Imo steeti?
content_322	FCC Jones bụ onye odeeakwụkwọ mgbasaozi APC n'Imo steeti gwara BBC Igbo na ntụlịaka imeụlọ n'Imo steeti nke a kpọrọ 'Primaries' na Bekee dị njikere ịme taa.
content_322	PDP Primaries: Ihedioha ga-azọrọ ndị PDP ọchịchị n'Imo
content_322	O kwuru na a hụbeghị Ahmed Gulak bụ onye kwesiri ịhazi ma nyochakwa ya bụ ntuliaka.
content_322	N'aka nke ọzọ Theo Ekechi si n'agba ọzọ n'ime nkewa nke dị n'APC kwuru na Ahmed Gulak nke a na-acho achọ arụchala ọrụ dịrị ya laghachi Abuja.
content_322	Ọnụ na-ekwuchitere Eze Madumere bụ Uche Nworah gwara BBC Igbo na onweghi ntụlịaka ọbụla na-eme taa.
content_322	O kwuru na n'uche ha, e meela ya bụ ntụliaka ụnyaahụ.
content_322	N'Abia: Ngwaọrụ atụọla na Abia steeti
content_322	Ngwaọrụ a ga-eji mee ntụlịaka imeụlọ nke APC n'Abia steeti erutela n'ọgbo ebe e kwesiri iji ya mee ihe.
content_322	Akụkọ ga-amasị gị
content_322	Chris Okotie chọrọ ịzọ ọkwa onyeisiala ọzọ
content_322	#NigeriaAt58: Ihe ndị mmadụ mere iji cheta ụbọchị a
content_323	Ụfọdụ ndị mmadụ na-eche ka Atiku kpọpụta aha onye ya na ya ga-azọ oche onyeisiala Naịjirịa na afọ 2019.
content_323	O nwere ndị chere na ọ ga-adị mma ma ọ kpọ Ngozi Okonjo-Iweala n'ihi ụdịrị nwaanyị ọ bụ.
content_323	Ndị ọzọ na-ekwu kwa na ọ ga-abụ Peter Obi bụ aka chịburu Anambra steeti n'oge gara aga.
content_323	Mana rue ugbua, onwebeghi onye Atiku kpọrọ aha.
content_323	Mgbe BBC Focus on Afrịca gbara Atiku Abubakar ajụjụ ọnụ, ihe mere obi ji sie ya ike ị pụta ịzọ ọchịchị nke ụgboro anọ.
content_323	Atiku Abubakar kwuru na nke bụ mbụ o nwere okwukwe na ọ dị njikere ịzọ ọchịchị, kwuo na ọ bụ onye mbụ pụtara  iji aha pati PDP zọọ ọchịchị.
content_323	Ajụrụ ya ihe ọ ga-eme ma ọ bụrụ onyeisiala Naịjirịa.
content_323	Atiku kwuru na ọ ga ahazịgharị ọchịchị naịjirịa, mee ka Steeti ọbụla nwere ọnwe ha.
content_323	O kwukwara na ndị ntọroọbịa dị pecent iri anọ ga-eso n'isi ọchịchị ya, maka na ọ na-aghọta ndị ntoroọbịa.
content_323	Akụkọ ga-amasị gị:
content_324	Ụfọdụ mmadụ na-ekwu ihe mmeri Atiku na ntuliaka imeụlọ PDP mere n'ụbọchị October 7 pụtara.
content_324	Akụkọ ndị ga-amasị gị:
content_325	APC asaala mmeri Atiku
content_325	Otu ndọrọndọrọ ọchịchị All Progressives Congress  ekwuola na Atiku Abubakar abụghị onye Naịjirịa kwesiri ịtụkwasị obi maka ebubo dị iche iche gbasara mmeruaka dị ya n'ishi.
content_325	Yekini Nabena bụ ọnụ na-ekwuchiri APC kwuru na Atiku bụ onye mba Amerika na-achọ maka mpu na aghụghọ nakwa ọ bụ onye na-efegharị otu ndọrọndọrọ ọchịchị dị iche iche makana ọ chọrọ ị bụrụ onyeisiala.
content_325	Nabena kwukwara na ị họpụtara onye ga-achị Naịjirịa na-etiti Buhari na Atika dịka ị họrọ na-etiti ihe na ọchịchịrị
content_325	Ndị ọrụ Anambra steeti etiila mkpu!
content_325	Otu jikọtara ndị ọrụ Naịjirịa na Anambra steeti bụ Nigeria Labour Congress eboola gọọmentị steeti ahụ ebubo na ha anaghị akwụ ụgwọ ezumike nka dịka ha kwere nkwa.
content_325	NLC kwuru na ha na-ebe ego ezumike nka n'ụgwọ ọnwa ndị ọrụ steeti a kamgbe afọ 2014 mana o nweghị ụlọọrụ akụ ezumike nka nke Bekee kpọrọ Pension Fund Administrator na-anata yabụ ụgwọ.
content_325	Dino Melaye, Ben Bruce azaghị oku ndị uweojii
content_325	Senatọ Ben Murray Bruce na Dino Melaye azabeghị oku ndị uweojii kpọrọ ha maka ngagharị iwe ha mere n'isi ụlọọrụ ndị uweojii n'ụbọchị ole na ole garaga n'Abuja maka ntuliaka ịhọpụta gọvanọ Osun steeti ebe APC meriri na yabụ ntuliaka.
content_325	Cheta na ndị uweojii zigara ha ozi ka ha bịa ụlọọrụ ha taa n'Abuja maka ịza ajụjụ gbasara ebubo na ha mebiri ọtụtụ ihe mgbe ha na-eme ngagharị iwe a.
content_325	Ethiopia emepela ụzọ ala ha
content_325	N'Afrika, mba Ethiopia ekwuola na ha ga-akwụsị ịjụ ndị biara njem n'ala ha akwụkwọ ikike ịbata obodo site ugbua.
content_325	Ha kwuru na ha mere mkpebi a maka nkwekọrịta pụtara na ọgbakọ ndị African Union gba  sara akwụkwọ ikike na ndị na-aga njem na Afrịka.
content_325	Lee ndị na-azọ ugo Ballon d'Or
content_325	N'egwuregwu, Cristiano Ronaldo, Lionel Messi na Mohamed Salah esorola ndị ahọpụtara dịka ndị nwere ike ịturu ugo Ballon d'Or nke afọ a.
content_325	Gareth Bale, Kevin De Bruyne, Eden Hazard na ndị ọzọ so kwa.
content_325	Gee nkeji nke abalị a
content_325	Lee ihe nkiri nke taa
content_326	Atiku na Obasanjo
content_326	Ụlọọrụ onyeisiala edepụtala n'akara twitter ha na ọ gbagọjughị anya na onye bụbụ onyeisala bụ Olusegun Obasanjo tụgharịrị azụ na-akwado Atiku Abubakar.
content_326	Atiku bụ onye meriri na ntuliaka imeụlọ ndị PDP mere iji wee họpụta onye ga-azọ oche onyeisiala na pati ahụ.
content_326	Garba kwuru,"Otebeghị aka Obasanjo na Atiku lụchara ọgụ maka ebụbọ mmerụaka. Ụmụ Naịjirịa agaghị echezọ nke ahụ."
content_326	"Ụmụ Naịjirịa nwere ntụkwasị obi na ebe Buhari nọ makana ha ma na ọ nọghị n'ọkwa onyeisala maka uru ọ ga enweta."
content_326	Shehu kwuru na ha nabọ ga-adawa isi.
content_326	Ka o depụtachara ihe a na Twitter. Lee ihe ndị mmadụ sara ya.
content_326	@ab_akam kwuru na ọ gbagọjuru ya anya ka Garba Shehu ga-esi naedepụta akwụkwọ makana Atiku na Obasanjo kpeziri esemokwu ha.
content_326	@JShoremekun kwuru na ụwa nwere ka ọ dị makana Garba Shehu na-ekwuchiteburu Atiku ọnụ na-atụfeziri ya okwu.
content_326	@edumontee kwuru na ndọrọndọrọ ọchịchị abụghị ezigbo ihe.
content_326	Cheta na Obasanjo, Atiku, Bishọp Oyedepo, Bishọp Kuka na Sheik Gumi nwere mkparịta ụka na Abeokuta, Ogun steeti n'ụbọchị October 11, 2018.
content_326	Onye bụbu onyeisiala bụ Olusegun Obasanjo agbagharala onye bụbu osote ya bụ Atiku Abubakar dịka ọ bịara njem nleta n'ụlọ ya.
content_326	N'ime nzukọ ha mere taa, Obasanjo kpọrọ Atiku 'Onyeisiala ọzọ na-abịa'.
content_326	Atiku etinyela ụkwụ na ndọrọndọrọ 2019
content_326	'Ma Buhari ma  Atiku abụghị onye nzọpụta Naijiria'
content_326	Ndị ọzọ so n'ọgbakọ ahụ gụnyere onye bụbu gọvanọ Ogun steeti bụ Otunba Gbenga Daniels, Uche Secondus bụ onyeisi pati PDP.
content_326	ndị ọzọ bụ Onyeisi ụka Winners Chapel bụ Bishọp David Oyedepo na Bishọp ụka katọlik na Sokoto bụ Mathew Kukah, onye ndu ndị alakụba bụ Sheik Ahmed Abubakar Gumi.
content_326	Obasanjo ga-agwa ndị ntaakụkọ okwu banyere ihe ha kparịtara n'ọgbakọ ahụ.
content_326	Cheta na oge tupu oge a eruo, na Obasanjo kwuru na Chineke agaghị agbaghara ya maọbụrụ na ọ kwado atiku ịbụ onyeisiala.
content_326	Atiku kelere Bishọp Oyedepo maka ịkpere ya ekpere pụrụiche:
content_326	O kelekwara Obasanjo maka ị na-abata ya.
content_326	Akụkọ ndị ga-amasị gị:
content_326	NBS: Ụmụnwaanyị Igbo adachiwele azụ n'akwụkwọ
content_326	Ekweremadu: Gọọmentị na-ata m amụosu
content_326	Oku ikpeazu maka 'mgbanwe ihu eligwe'
content_326	Akụkọ kachasị tata:
content_327	Akụkọ dị mkpa taa
content_327	INEC kagburu ntuliaka imeụlọ mbụ ịwepụta onye ga-azọ oche gọvanọ emere n'Imo steeti
content_327	Ụlọikpeakpọkụọla APC na INEC
content_327	Ụlọikpe ụkwụ dị n'Abụja akpọkụọla APC na INEC ha bịa kwuo ihe ha agaghị eji nye Hope Uzodimma ọkọrọtọ dịka onye ga azọ ọkwa gọvanọ n'APC Imo Steeti.
content_327	Ụlọikpe a nyere APC na INEC mkpụrụ ụbọchị abụọ maka ịza oku a, maọbụ...
content_327	Obasanjo ọ gbagharala Atiku?
content_327	Akụkọ na ekwụ na onye bụ ọkọrọtọ PDP na ntuliaka 2019 bụ Atiku Abubakar na ọga ya Olusagun Obasanjo nwere nzụkọ mmechi ụzọ n'ehihie a.
content_327	Atiku na Obasanjo adịchaghị mma kemgbe ha hapụrụ ọchịchị na 2007 mana Obasanjo kwuru na ọgbagharala ya.
content_327	N'ofesi
content_327	N'afọ 2017, akpọpụtara Dewji dika ọkachasị nwe ego na Africa
content_327	A tọrola otu aka jiakụ nwa mba Tazania na ụlọ ọṅụṅụ na nkwarị dị an Dar es Salaam isiobodo mba ahụ.
content_327	Aka kpaara Mohammed Dewji n'isi ụtụtụ a mgbe ọ sị ịgbatị ọkpụkpụ pụta na hotel ya. Ndị uweojii ka na ama imi n'ala ịmata ndị kpara arụ a.
content_327	N'egwuruegwu,
content_327	Echiri ya echichi knight n'afọ 2012 maka obioma o na-egosi ndị mmadụ
content_327	Onyeisi oche Aston Villa bụ Sir Doug Ellis alakwurula ndị nna ya ochie mgbe ọ dị afọ iri itoolu na anọ (94).
content_327	Ellis sị na ọche eze dịka onyeisi oche Aston Villa ridaa n'afọ 2006. Ka mkpụrụ obi ya zuo ike na ndụkwa maọbụrụ na mkpụrụ obi na-ezuike n'ezie.
content_327	Gee Nkeji nke mgbede a:
content_327	Lee ihe nkiri nke taa
content_327	Cristiano Ronald kana agọrọ isi ya
content_327	Cristiano Ronaldo ka na-agọ ụkwụ na aka na onweghị mgbe ya kwasara Kathryn Mayorga iko n'ike n'afọ 2009.
content_327	Ọkaiwu Ronaldo na ekwusi ike na akwụkwọ nịịle eji ebo Ronaldo ebubo ahụ bụ nkonukọ ka ekonụkọrọ ha.
content_327	Gọmenti etiti akpụpụla Ekweremadu ụlọikpe
content_327	Akpụkụrụ Ekweremadu ụlọikpe na o kwucheghị ka ọha mgbe ọ banyere ọchịchị
content_327	Gọmenti etiti akpụpụla osote onyeisi Sinete bụ Ike Ekweremadụ na onye nnọchite anya Akwa Ibom North East bụ Baseey Akpan ụlọikpe.
content_327	A na-ebo mmadụ abụọ a ebubo ha na ha ekwuchaghị ka ọ ha ha tupu ha bata n'ọchịchị.
content_327	Onye ọbụla nwere akụnaụba n'ofesi ga-akwụ ụtụisi
content_327	Muhammadu Buhari na-ekwusi ike na ya na-anuso mpụ agha
content_327	Onyeisiala Muhammadu Buhari etinyela aka n'akwụkwọ iwu ga-eme ka ihe taara onye Naịjirịa ọbụla nwere akụnaụba na mba ofesi akpụ.
content_327	Atụrụ anya na onye nwere akụnaụba dị otu a ga-ekwuputa ya na ihe akarịghị otu afọ ma kwụọ otuisi so ya. Onye ọbụla mere otu a ga-erite erere pụrụiche.
content_327	Hurrican Michael akpaala mkpamkpa n'US
content_327	Hurrican Michael gbukwara ọtụtụ mmadụ n'ụzọ tupu abata mba Amerika
content_327	Ajọ ifufe akpọrọ Hurricane Michael ji oke ọsọ ruru kilomita narị abụọ abatala na Florida na mba Amerika.
content_327	Ka ọ dị ugbua, otu onye anwụọla na ya bụ oke ifufe bụ nke mebiri ọtụtụ akụnaụba ndị mmadụ.
content_327	Gee Nkeji nke ụtụtụ a:
content_327	Lee ihe nkiri nke taa
content_327	Akụkọ ga-amasị gị
content_327	NLC: Anyị ekweghị na puku naira iri abụọ na anọ
content_327	Zamfara primaries: Anyị nwere ndi ga-azo ọchịchị - APC
content_328	Peter Obi
content_328	"N'ime mmadụ niile ndị a họpụtara, Peter Obi kachasị tozu ọkwa ahụ" bụ ihe ọnụ na-ekwuchitere otu PDP Diran Odeyemi gwara BBC n'ekwentị.
content_328	O kwukwara na ọ bụghị maka ebe Peter Obi si bụ mpaghara ọwụwa anyanwụ ka Atiku na ndị otu PDP ndị ọzọ jiri họpụta ya.
content_328	APC eboola Obasanjo ebubo maka Atiku
content_328	Ụfọdụ mmadụ na-ekwu na Atiku mere ọfụma ị họpụta Peter Obi n'ihi na ọ bụ nwoke aka ya kwụ ọtọ na-eme ihe o kwuru
content_328	Ebe a na-anụ na Peter Obi na onwe ya emepela akara Twitter nke ya taa mana amabeghị ma ọ bụ nke ezigbo ya.
content_328	Atiku meriri na ntuliaka emere na mbido October
content_328	Akụkọ n'ụbọchị Fraide na Atiku Abubakar ahọpụtala onye bụbụ gọvanọ Anambra state bụ Peter Obi dịka onye ga-abụ osote ya.
content_328	Otu onye na-achọghị ka mara aha ya gwara BBC Igbo na Atiku na Peter Obi mere nzukọ ụnyaahụ.
content_328	Obasanjo na Atiku ga-adawa isi- APC
content_328	Restructuring: Osinbajo asaala Atiku
content_328	Cheta na otebeghị aka ndị mmadụ bidoro jụwa ma Atiku a ga-ahọrọ Ngozi Okonjo-Iweala, Peter Obi, Ike Ekweremmadu na Soludo dika osote na ntụliaka 2019.
content_328	Atiku meriri dịka onye ga-azọ ọkwa onyeisiala na ntụliaka imeụlọ PDP mere na mbido October.
content_328	Kamgbe ahụ ndị mmadụ na-elo onye ga-abụ osote ya.
content_328	Lekwa ihe ndị mmadụ na-ekwu na soshal midia:
content_328	@adeyanjudedeji kwuru na nke a gosiri idi n'otu. O jikwa ohere a kele ụmụ Igbo maka atụmaatụ a.
content_328	@TWEETORACLE kwuru na ihe mere Atiku ji họrọ Peter Obi bụ makana ha abụọ ghọtara ihe gbasara idozi akụ na ụba obodo.
content_328	Akụkọ ndị ga-amasị gị:
content_328	Akụkọ kachasị n'abalị a: Atiku dịka ọchịchịrị ebe Buhari nọ -  APC
content_328	Restructuring: Osinbajo asaala Atiku
content_329	Ọrịa kansa
content_329	Ọrịa kansa nke ara egbuola ọtụtụ ụmụnwanyị
content_329	Twitter na Instagram gbara ọkụ taa bụ ụbọchị iri na atọ n'ime ọnwa Ọktoba makana ọ bụ ụbọchị ncheta ihe akpọrọ #NoBraDay na Bekee.
content_329	#NoBraDay bụ ụbọchị eji a dọ ụmụnwanyị aka na ntị ka ha nyocha ara ha ọfụma maka ịchọpụta ọrịa kansa na mbido ya.
content_329	Ihe ise ị kwesiri ịma maka inye nwa ara
content_329	'Nye nwa gị ohere ka ọ mịta ara'
content_329	Ngalaba na-ahụ maka ahụ ike na ụwa niile akpọrọ WHO n'aha ichafu dere na ụmụnwanyị ruru otu nde 1.8 bụ ndị nwere ọrịa kansa n'afọ 2012.
content_329	Ọtụtụ ụmụnwanyị amaghị enyocha ara ha nke ọma
content_329	N'ime akwụkwọ ozi ha zipuru, ha kwọwara na ụbọchị a abụghị maka ị hụ ụmụnwayị na-egosi ara ha.
content_329	Mana na twitter na Instagram, ụmụnwoke dị afọ dị iche iche pụtara ịkiri foto ara ụmụnwanyị.
content_329	Lee ihe @nwokeabiaCHAMP dere oge ọ nụrụ na ụbọchị akụkọ a bụ #NoBraDay.
content_329	Mana ọtụtụ mmadụ ghọtara ihe mere ncheta ụbọchị a jiri dị mkpa.
content_329	Dịka ka @samCode si kọwa #NoBraDay bụ ụbọchị icheta nakwa ị mụta ihe niile gbasara ọrịa kansa na-eme ụmụnwanyị na ara.
content_329	N'ime ozi @reine_toyosii dere o kwuru na ọ bụ ọrịa a gburu nne ya.
content_329	Onye ọzọ bụ @D_Mezzenger dekwara na ọ bụ ọrịa kansa gburu nne ya.
content_329	Onye ọzọ bụ Gerald Okpara zipuru ozi ya na-arịọ ụmụnwanyị ka ha gba mgbọ hụ na ọrịa kansa abaghị ha n'ahụ.
content_329	Akụkọ ndị ọzọ ga-amasị gị
content_329	PDP: Anyị họrọ Peter Obi maka ị kwado NotTooYoungToRun
content_329	APC eboola Obasanjo ebubo maka Atiku
content_329	Ọkụ agbagbuola ụmụ mmadụ n'Abịa steeti
content_330	Odion Ighalo nyere ọkpụ atọ n'ime asọmpi a
content_330	Obi atọgbuola ndị Super Eagles maka mmeri a meri otu Libya n'asọmpị ịhọpụta ndị ga-eso n'asọmpị ''Africa Cup of Nations'' .
content_330	Ha meri mba Libya ọkpụ anọ asatara ihe n'ọdọ egwuregwu Godswill Akpabio n'Uyo. isi obodo Akwa Ibom steeti.
content_330	Lee ndị mụrụ ndị Super Eagles ebe a
content_330	Ọ bụ Odion Ighalo nyere goolu atọ n'ime asọmpị a, Samuel Kalu bụ onye nyere goolu nke anọ.
content_330	Ọtụtụ mmadụ na-eto aha ha na social media maka mmeri a.
content_330	Ha na-ekwu na Super Eagles ejiila ihe mere n'iko mba ụwa na Roshịa mụta ihe.
content_330	‏@akinlatauto dere na Samuel Kalu bụ onye ga-anọchịte Victor Moses anya n'otu ahụ
content_330	@SharmySamuel kọwara ebe Naijirịa nọrọ ugbua n'asọmpị a.
content_330	Mana ọtụtu ndị mmadụ ọzọ na-ekwu na ọ ga-afịa Super Eagles ahụ ị me nke ọma ma ha bata n'asọmpi AFCON n'ezi e.
content_330	Akụkọ ndị ga-amasị gị
content_330	#NoBraDay: Ọ ga-akwụsị ọrịa kansa n'ụmụnwanyị?
content_330	PDP: Anyị họrọ Peter Obi maka ị kwado NotTooYoungToRun
content_331	Pope Francis ekpebiela maka fada abụọ
content_331	Onyeisi ndị otu ụka katolik bụ Pope Francis eyipuola mmadụ abụọ sị mba Chile uwe fada maka ebubo nwakpo ụmụaka.
content_331	Pope Francis kwuru na ha ka na-enyocha ọtụtụ fada ndị ọzọ tinyere aka nudi emume a.
content_331	Buhari emeela mkpebi ọhụrụ
content_331	Gọmenti etiti ekwuola na ha ebidoola ịnyocha ndị Naijiria bụ ndị ọnụ na-eru n'okwu ruru iri ise maka emume gbasara mpu na aghụghọ.
content_331	Ọ bụ onye mgbasa ozi gọọmenti a bụ Garba Shehu zipuru ozi a mana o nweghị aha ọbụla ọkpọrọ n'ime yabụ akwụkwọ ozi.
content_331	N'egwuregwu
content_331	Onye bubu onye ọgba bọọlu otu Arsenal bụ Thierry Henry nke ayị na-akpọ Igwe abuola onye nchikọta otu bọọlụ n'obodo Monaco.
content_331	Henry binyere aka n'akwụkwọ kwuru na ọ ga-abụ onye nchịkọta ha ruo afọ 2021.
content_331	Gee nkeji nke taa
content_331	Ọkụ agbagbuola ụmụ mmadụ n'Abịa steeti
content_331	Ọkụ si na okporo mmanụ agbagbuola ihe ruru mmadụ iri n'itoolu n'Abịa steeti mgbe ụfọdụ ndị ntorobia gara ohi mmanụ agbidi ebe ahụ.
content_331	Onye ọrụ ngalaba na-ahụ maka mmanụ agbịdị bụ NNPC  akpọrọ Ndu Ughamadu kwuru na ya bụ ihe mberede mere n'ime obodo Umudaru.
content_331	Na ndọrọndọrọ
content_331	Otu PDP ekwuola na ihe ha jị họrọ Peter Obi dịka onye ga-eso Atiku zọ ọkwa onyeisiala abụghị maka na o si na mpaghara ọwụwa anywanwụ
content_331	Ha kwuru na o zuru oke n'ihe niile a na-achọ n'ime onye ga-abụ osote onyeisiala.
content_331	Akụkọ Teknụzụ,
content_331	Ọ bụrụ na ịnwere akara Facebook oge eruola iji gbanwe passwordu gị
content_331	Maka gịnị?
content_331	N'ihi na Facebook ekwuola na ndị na-eji ụzọ ezihi ezi abanye akara ndị mmadụ awakpoola akara  ruru nde iri abụọ n'itoolu.
content_331	N'Egwuregwu,
content_331	Otu egwuregwu mba Libya ruru mmadụ iri ise atụọla n'Uyo dịka ha na akwado ịzute otu super eagles n'ụbọchị satọde.
content_331	Nzute ahụ ga-egosi onye tozuru ịga asọmpị Afrịca cup of Nations n'afọ 2019.
content_332	Peter Obi,Dave Umahi
content_332	Dịka akụkọ pụtara na-egosi na obi adịghị ndị gọvanọ PDP n'ọwụwa anyanwụ nakwa ndị ndu ha na mpaghara ahụ mma maka nhọrọ Atiku Abubakar họrọ Peter Obi dịka osote ya n'ịzọ ọkwa n'2019, ọtụtụ ụmụ afọ Igbo nakwa ndị Naijiria ndị ọzọ dọnyere Obi ukwu.
content_332	Ọtụtụ ndị mmadụ na-ekwu uche gbasara ihe ndị Gọvanọ PDP n'Ala Igbo na-ekwu maka nhọpụta Atiku Abubakar họpụtara Peter Obi sị na ọ bụ uche aka ha, na ọ bụghị uche Ndigbo.
content_332	PDP: Anyị họrọ Peter Obi maka ị kwado NotTooYoungToRun
content_332	Atiku: Onye ga-abụ osote ya?
content_332	Cheta na David Umahi bụ gọvanọ Ebonyi steeti mabụrụkwa onyeisioche 'South East Governors' Forum', kwuru na nhọrọ Atiku họpụta Peter Obi bụ  'imenye Ndigbọ ihere n'ihu' n'ihi na 'akpaghị ya akpa'.
content_332	Ha nụrụ iyi na ha ga-agba ya mgba okpuru maka ịgbakụta nkwekọrịta ha nwere azụ.
content_332	Otu onye a chọghị ka a kpọ aha ya nọ n'ọgbakọ ha mere gwara ụlọ ntaakụkọ Sun na mkpebi ha nwere bụ ka Atiku were onye chịbụrụ ụlọakụ etiti bụ CBN n'aha ịchafụ bụ Charles Soludo.
content_332	Onye ahụ sịrị, "Udo karịrị ịdị ma ọ bụrụ na ọ họrọ Soludo nihi na ọ bụ ka anyị kwekọrịtara."
content_332	Kepukepu ọzọ na-eru BBC Igbo nti na-ekwu na-enwere ọtụtụ nọ na PDP ọwụwa anyanwụ anya ha dị n'ọkwa e nyere Peter Obi.
content_332	Uche ọha Igbo
content_332	Mana ọtụtụ ndị mmadụ na-ekwu na okwu ndị gọvanọ PDP na-ekwu abụghị uche Ndigbo kama ọ bụ nke onwe n'ihi na obi dị Ndigbo mma na ihe Atiku mere.
content_332	Onyeisi ndị ntorobịa otu Ohaneze bụ Mazi Okechukwu Isiguzo dụrụ ndị gọvanọ ọwụwa anyanwụ ọdụ ka ha hapụ ịchụ mmasị onwe ha, chụwa ọdịmma Ndigbo.
content_332	Otu ọkaiwu  mabụrụ onye ọnụ na-eru n'okwu gbasara ndọrọndọrọ ọchịchị bụ Chima Nnaji tụnyere n'okwu ahụ oge BBC Igbo gbara ya ajụjụ ọnụ gbasara okwu Atiku na Peter Obi."Ndị Igbo ekwesighi ị na-alụ ọgụ n'ime onwe ha" bụ ihe
content_332	Nnaji kwuru na ọ bụ ihe bu obodo a n'isi ya mere na ha kwesiri ịkwado onye nke ha iji nọchị anya ha n'ihe gbasara ọchịchị.
content_332	O kwukwara na Ndigbo ghara iji aka ha "kụwa efere Chineke nyere ha jiri rie nrị" agbanyeghị ihe ọbụla Peter Obi mere ha bụ ndị gọvanọ ọwụwa anyanwụ.
content_332	Lee ụfọdụ ihe ndị mmadụ na-ekwu:
content_332	Ọtụtụ ndị mmadụ ọkachasị Ndigbo na-egosi obi ụtọ nke ha kwupụtara na igwe okwu Facebook.
content_332	Mubowale Kuforiji, Dozie Umekunie nakwa Nomso Muoka dere na Peter Obi bu onye kachasị mma n'ime ha niile.
content_332	Ndị ozọ dịka Goddy Uwazurike nakwa Basil Olemerezi sokwa na ebumnuche ndị anyi kpọrọ na mbu.
content_332	Pius Mordi dere na onweghị onye kwesiri ịge ntị n'ihe Umahi na ndị otu ya na-ekwu.
content_332	Akụkọ ndị ga-amasị gị
content_332	#NoBraDay: Ọ ga-akwụsị ọrịa kansa n'ụmụnwanyị?
content_332	PDP: Anyị họrọ Peter Obi maka ị kwado NotTooYoungToRun
content_332	AFCON: Super Eagles agwọọla Libya ibaa
content_333	Naịjirịa vs Libya
content_333	Naịjirịa bụzi ndị nọ n'isi Group E
content_333	Naịjirịa abụrụla ndị nọ n'isi Group E n'asompi eji amara ndị ga-etozu ịga iko mba Afịrịka nke Bekee kpọrọ African Cup of Nations nke 2019.
content_333	AFCON: Super Eagles agwọọla Libya ịba
content_333	Mmadụ iri itoolu emiela mmiri na Libya
content_333	Nke mere kaotu bọọlụ Super Eagles ji ọkpụ atọ asatara abụọ merie Libya n'asompi agbara na Tunisia taa.
content_333	Ndị nọ bụ n'isi Group E bụ South Afrịka na ogbo ha bụ Seychelles gbara nhatanha na ọdọ egwuregwu Linite dị na Victoria.
content_333	Bafana Bafana jiburu 6-0 gbaka Seychelles ahụ na-agba nke mbụ ha.
content_333	Naịjirịa ji ọkpụ atọ asataghi merie Libya na-agba nke mbu ha na Naijirịa.
content_333	Akụkọ ndị ga-amasị gị:
content_333	Peter Obi : Ọ bụ eziokwu na Igbo enweghị otu obi?
content_333	Nwaanyị a ga-aka nwoke chịta nke ọma?
content_333	Fayose awuchiela ụlọọrụ EFCC
content_334	Odion Ighalo
content_334	Ighalo enyerela Naịjirịa goolu 10 kemgbe o ji bido ịgbara Super Eagles
content_334	Goolu ise onye egwu Naịjirịa bụ Odion Ighalo nyere n'ime egwuregwu abụọ ọ gbarala Naịjirịa n'ọnwa Oktoba emeela ka a kpụrụ ya n'ọnụ ọzọ.
content_334	Ọ bụrụ na Ighalo gere ndị Naịjirịa ntị ka o si Iko Mbaụwa 2018 a gbara na Rọshịa lọta, ọ gaara achili ụkwụ elu sị na ọ gaghị agbara Naịjirịa bọọlụ ọzọ.
content_334	AFCON: Super Eagles agwọọla Libya ịba
content_334	Ị ma ụmụnwaanyị ji ndị Super Eagles n'ọrụ?
content_334	Lee ndị mụrụ ndị Super Eagles ebe a
content_334	Mana n'ime otu izu,site n'Oktoba 13 ruo 17, aha Ighalo nọ n'ọnụ ndị mmadụ maka etu o si gosi ndị Libya nkarị ugboro abụọ ha zutere.
content_334	O nyere goolu atọ n'ime otu egwuregwu ka Naịjirịa na Libya zutere n'Oktoba 13, ma nyekwa goolu abụọ ka naanị mkpụrụ ụbọchị abụọ gachara.
content_334	Ọtụtụ ndị Naịjirịa kparịrị Ighalo maka goolu ọ na-agbanyeghị mere ka Ajentina gbapụ Naịjirịa n'Iko Mbaụwa 2018
content_334	Ighalo malitere n'ewu na Twitter na ebe ndị ọzọ.
content_334	Ebe ụfọdụ na-ekwu na ha agbagharala ya maka emeghị nke ọma n'asọmpi Iko Mbaụwa ebe a gbapụrụ Naịjirịa n'oge, ndị ọzọ ekwuola na ha adịbeghị njikere ịgbaghara ya.
content_334	Ndị achọghị ịgbaghara ya
content_334	@ibkthegreat01 sị na naanị ihe ndị Naịjirịa rịọrọ ya bụ inye otu goolu ka ha na Ajentina zutere, mana o mere ihe e ji gbapụ Naịjirịa.
content_334	Ọ sị na ọ ga-agbaghara ya naanị ma ọ bụrụ na ọ ga-enye goolu nke ga-eme ka Naịjirịa bulie Iko mba Afrịka.
content_334	@s0m3b0di kwuru sị na Ighalo nyere goolu atọ n'ime otu egwuregwu apụtaghị na a ga-agbaghara ya maka irila Naịjirịa n'Iko Mbaụwa.
content_334	@Thayour_B_ kwuru sị na ọ masị Ighalo ya nye goolu iri asaa, na ihe ọ ma bụ na Naịịjirịa apụtaghị n'agba nke otu n'Iko Mbaụwa.
content_334	Ndị chọrọ ịgbaghara ya
content_334	@iSlimfit sị ka a gbaghara ya maka goolu ise o nyere n'egwuregwu abụọ.
content_334	@Nobsdaslushhkid kwuru sị na o weghachịla okwu ọjọọ niile o kwuru maka Ighalo n'asọmpi Iko Mbaụwa.
content_334	@Gentlegiantdido kwuru na Ighalo emeela ya obi aṅụrị.
content_334	Akụkọ ndị ga-amasị gị:
content_334	Abia Pipeline explosion: Di na nwunye so na ndị ọkụ gbagburu
content_334	Hauwa Liman: Ọnwụ ya wutere anyị nke ukwu - Gọọmentị
content_334	Nigeria vs Libya: Super Eagles nọzị n'isi Group E
content_335	Jerry Oduma bụ ọgaranya.
content_335	Ọ kpatara ego ya n'ịkọ ugbo, nke osikapa bụ eze n'ime ihe ọ na akọpụta.
content_335	Oduma gwara BBC Igbo na ya enweghi ike ịrụ ọrụ ọzọ ma ọ bụrụ na ọ bụghị ọrụ ugbo.
content_335	Ọ sịkwa na ọ bụ ego ọ na-eweta n'ọrụ ugbo ka o ji azụ ụmu ya na mahadum.
content_335	Kirie etu o si arụpụta osikapa ya n'elu.
content_336	Nkechi Blessing Sunday bụ onye Igbo ime ejije ndị Yoruba na-amasị.
content_336	Ọ gwara BBC Igbo na ọ bụghị nnukwu otele ya na-enye ya ọrụ, kama ọ bụ makana ọ na-emete ihe ọbụla a sị ya mee dịka onye na-eme ejije.
content_336	O kwukwara na anaghị agba ya ndina tupu o soro mee ejije.
content_336	Akụkọ ga-amasị gị:
content_337	Akụkọ dị mkpa taa
content_337	Mgbape ọdọụgbọelu na Portharcourt
content_337	Onyeisiala bụ Muhammadu Buhari ekwuola na ndị chịburu achị mara afọ n'ala na nwulite ọdọụgbọelu na Naịjirịa kamgbe afọ 1980.
content_337	O kwuru nke a mgbe ọ na-agbape ngalaba ọhụrụ nke ọdọụgbọelu mbaụwa dị n'Omagwa Portharcourt nke Rivers Steeti taa.
content_337	Okorocha a saala APC
content_337	Okorocha na-ebo onye isi oche APC ebubo maka ntuliaka emere n'Imo
content_337	Gọvanọ Imo Steeti bụ Rochas Okorocha ekwuola na onye odeakwụkwọ mgbasa ozi pati APC bụ Lanre Issa Onilu ezipụla ozi ọjọọ banyere APC na mbaụwa.
content_337	Okwu a bụ na nzaghachị okwu Issa kwuru na ụfọdụ ndị gọvanọ APC anabataghị mmeri e meriri ha na ntuliaka imeụlọ ha mere na nso nso a.
content_337	APC adọla Okorocha aka na ntị
content_337	N'ofesi
content_337	Ezigala ozi ogbunigwe ọzọ n'ụlọ oriri Tribeca Grill dị na New York nke onye nwe ya bụ De Niro.
content_337	Nke a bụ mmadụ itoolu ndị akụkọ kwuru na-akatọọ ọchịchị onyeisiala Trump a na-ezigara ụdị ozi a n'ime otu izuụka.
content_337	N'egwuregwu
content_337	N'asọmpi Europa nke abalị a Sporting Lisbon ga-ele Arsenal ọbịa, ebe Chelsea ga-anabata ndị Bate Borisov.
content_337	N'aka nke ọzọ Zenit St Petersburg, Dinamo Zagreb, Bayer Leverkusen na ndị ọzọ ga-anọ n'egwu.
content_337	Nkeji abalịa
content_337	Ihe nkiri nke taa
content_337	Akụkọ dị mkpa n'ụtụtụ
content_337	Gọọmentị etiti ekewapụtala ego ruru tarịị naịra asatọ n'ọma bu ego a ga-emefu n'afọ 2019 dịka bọjeti.
content_337	Minista na-ahụ maka nhazi nakwa bọjeti bụ Udoma Udoma ekwuola na ya  bụ akwụkwọ na-aga n'ụlọomeiwu maka nyocha ugbua
content_337	Minista na-ahụ maka mgbasa ozi Lai Mohammed etiela mkpu n'akụkọ na-agagharị na-ekwu na ya ndị mba Israel na-ama aka gbasara Nnamdi Kanu abụghị eziokwu.
content_337	Ọ sị na ndị ọ gbasara ga-ezi ozi n'okwu Nnamdi Kanu ma oge ruo.
content_337	Na mba ofesi,
content_337	Mba Saut Afrịka ewepula ụgwọ ụtụ isi dị n'elu akwa ụmụnwaanyị ji anọ na nsọ iji nyere nwata akwụkwọ ndị nwaanyị aka ka ha kwụsị ịgbajọ ụlọakwụkwọ.
content_337	Cheta na ụfọdụ ndị ntorobia na Naịjirịa na-akpoku gọọmentị etiti oku ka ha wepu ya bụ ụtụ isi.
content_337	N'Egwuregwu,
content_337	Otu egwuregwu Rangers abụrụla aha na-ewu ewu ugbua dịka ha meriri Kano Pillars n'Asaba ụnyaahụ iji buli asọmpị iko FA nke mbụ ha n'afọ iri atọ n'anọ
content_337	Ndị kpara ike a bụ Kelvin Itoya Chidera Ezeh Ajani Ibrahim na n dị ọzọ.
content_337	Gee Nkeji nke ụtụtụ a
content_337	Ihe onyonyo nke taa
content_338	Akụkọ ndị dị mkpa taa
content_338	Ụlọọrụ gọmentị etiti ekwuola uche ha maka asambodo Buhari
content_338	A na-ebo Onyeisiala Muhammadu Buhari na o gosighị asambodo ya were bata n'ọchịchị na 2015
content_338	Ụlọọrụ onyeisiala agwala ndị na-esi onwu maka iwepụta asambodo Muhammadụ Buhari ha ga gbara ọgwụ ha ṅụọ.
content_338	Odeakwụkwọ mgbasa ozi Onyeisiala Buhari bụ Femi Adesina kpọrọ ndị na-eme otu ndị ọnọnkịtị enwe efe.
content_338	ACF asaala Nnamdị Kanu
content_338	Nnamdị Kanu pụtara ihe ọzo na onwa Ọktoba ka ọ na-ekpe ekpere na mba Izrel
content_338	Ndị otu Arewa Consulative Forum echerela Nnamdị Kanu bụ onye ndu Ipob aka mgba maka okwu ọ tụpụrụ ha na okwu mbụ ya kemgbe ọ pụtara ihe.
content_338	Onyeisi otu ahụ bu Yerima Shettima kwụrụ na okwu Kanu maka ịkewe Naịjirịa bụ mba a na-abara agụ.
content_338	Ndị an-eme ncheta ndị egburu na Pittsburgh
content_338	N'ofesi, akpọpụtala aha ndị egburu na nwakpo ahụ emere na ụlọnzụkọ nke Pittsburgh na mba Amerika.
content_338	Ụmụnwanne abụọ na di na nwunye so na ndị isi ha alara na ya bụ nwakpọ nke mmadụ iri na otu (11) nwụnyụrụ anya pii.
content_338	Chelsea ji ọkpụ anọ zuo Burnley ike n'ahụ tata
content_338	Chelsea meriri ndị Burnley ọkpụ 4 - 0
content_338	N'egwuruegwu, Chelsea ewerela ọkpụ anọ a asataghị otu duo ndị Burnley ụlọ na-egwuruegwu ha gbara tata.
content_338	N'otuaka ahụ, Crystal palace na Arsenal ji ọkpụ abụọ gbaa onwe ha onye naba onye naba.
content_338	Họpụtanụ ndị ndu gụrụ akwụkwọ - Sanusi
content_338	Onye Emir nke Kano bụ Muhammed Sanusi n'ime emume mpụta n'ụlọakwụkwọ nke Mahadum Nile dị na Naịjirịa bụ nke e mere ụnyaahụ kwuru na ọtụtụ ndị ndu Naịjirịa bụ ndị na-agụghị akwụkwọ.
content_338	O Kwuru ka ndị Naịjirịa saa anya ha na mmiri n'ịhọpụta ndị ndu gụrụ akwụkwọ ma mara uru dị n'agụmakwụkwọ.
content_338	Akụkọ kachasị n'abalị: Peter Obi adụọla ndị Naịjirịa ndụmọdụ
content_338	Obasanjo: Ndị Naịjirịa etinyela ọnụ n'okwu
content_338	Ndị iro m chọrọ igbu m - Nwoye
content_338	Ben Nwoye, onyeisi ndị APC n'Enugwu
content_338	Onyeisioche Pati APC n'Enugu Steeti bụ Ben Nwoye a gbanarịla ọnwụ ya dịka ndị oji egbe wakporo ụlọ ya dị n'Independent Layout nke Enugwu Steeti.
content_338	Nwoye kwuru na ndị a wakporo ndị uweojii na-echekwa ụlọ nche ya ma merụọ otu onye n'ime ha ahụ bụkwanụ onye na-anata ọgwụgwọ n'ụlọọgwụ ugbua.
content_338	Ọgụ na mgba aghasaala APC Congress n'Enugwu
content_338	N'ofesi
content_338	A gbagbuola mmadụ iri na otu n'ụlọ nzukọ a kpọrọ 'Tree of Life' dị na Pittsburgh nke Pennsylvania mba Amerịka dịka ha na-eme ofufe nroh.
content_338	Onye a na-eche mere nke a bụ otu nwoke a kpọrọ Robert Bowers dị afọ iri anọ na isii bụkwanụ onye nọ n'aka ndị uweojii ugbua.
content_338	N'egwuregwu
content_338	Ụgbọelu Helikọpta onye nwe otu egwuregwu bọọlụ Leicester City akpọkasịala dịka ọ na-achọ i si n'ọgbọ egwuregwu ha efepu ụnyaahụ.
content_338	Cheta na Leicester City bụ ebe Kelechi Iheanacho na Ndidi na-agba bọọlụ gbachara asọmpi ha na ndị West Ham United tupu nke a a na-eme.
content_338	Gee Nkeji nke ụtụtụ a:
content_338	Ihe nkiri nke taa:
content_339	Akụkọ ndị dị mkpa taa
content_339	Ndị Igbo nwe onyeisiala na 2023 - APC
content_339	Ndị oti mkpu onyeisiala Buhari na mpaghara ọwụwanyanwụ akatọọla okwu minista na-ahụ maka ọkụ bụ Fashola kwuru na ọchịchị ga-alọghachị ndịda n'afọ 2023.
content_339	Otu a kwusiri ike na ọ bụ oge ndị Igbo ịhọpụta onyeisiala n'afọ 2023.
content_339	Ndị ntọrọ ụgbọmmiri
content_339	ụdịrị ụgbọmmiri a awakporo
content_339	Ụlọọrụ ụgbọmmiri Swiss ekwuola na atọhapụla ndị ọrụ ya mmadụ iri na abụọ atọrọ n'ihe karịrị otu ọnwa gara aga n'akụkụ osimmiri nke Naịjirịa.
content_339	Ọzọ gọọmentị mba Poland ekwuola na atọrọla ụmụafọ ha asatọ na mmadụ anọ ndị mba ọzọ nọ n'ụgbọmmiri si Angola na-abịa Naịjirịa.
content_339	Ndị omekome agbahapụla ụgbọmmiri ha ji
content_339	Na mba ofesi,
content_339	Otu nwaanyị agbagbuola onwe ya n'ogbunigwe ma merụọ mmadụ asatọ ahụ n'obodo Tunis bụ isi ọchịchị mba Tunisia.
content_339	Minista ime obodo nke mba ahụ kwuru na mmadụ asatọ a merụrụ ahụ bụ ndị uweojii.
content_339	N'egwuregwu
content_339	Dịka ọ dị ugbua ndị mmadụ ji ifuru na akwa na-akwanyere Vichai Srivaddhanaprabha ugwu bụ onye nwe Leicester City nwụrụ na mbere ụgbọelu helịkọpta.
content_339	Ndị ọzọ nwụrụ n'ihe mberede a bụ Nursara Suknamai and Kaveporn Punparen na-arụrụ ya ọrụ, Eric Swaffer na enyi ya nwaanyị bụ Izabela Roza Lechowicz bụ ndị ọkwọụgbọ sokwa nwụọ.
content_339	N'aka nke ọzọ Manchester City ga-ezute Tottenham n'abalịa n'asọmpi Iko Premier.
content_339	Nkeji abalị
content_339	Ihe nkiri
content_339	Akụkọ dị mkpa n'ụtụtụ
content_339	N'otu aka ahụ, ụgbọelu ọzọ bu mmadụ otu narị na iri asatọ na asatọ dabara n'oke osimiri n'obodo Jakarta dị n'Indoneshia.
content_339	Otu ụgbọelu Lion (bụ ụlọọrụ ụgbọelu a dabara mmiri ugbua) adababuola na mmiri n'afọ 2013 mana enweghị onye nwụrụ mgbe ahụ.
content_339	Ndị na-egwu mmiri na Jakarta ebidola ịchọ ndị nọ n'ụgbọelu ahụ, ruo ugbua, ezinaụlọ ndị ụgbọelu ahụ bu na-eche akụkọ ga-apụta na ya.
content_339	A gụpụtala ụfọdụ ngwongwo ha dịka akpa, ekwentị nakwa ihe ndị ọzọ na mmiri.
content_339	Nnamdi Kanu
content_339	Akpụrụla Nnamdi Kanu bụ onyeisi otu IPOB n'ọnụ ọzọ.
content_339	Onye ọbụla na-ekwu maka Kanu ka ọ pụtara n'onyonyo ndị mba Izrel ebe ọ gwara onye ntaakụkọ gbara ya ajụjụ ọnụ na ndị gọọmentị Naịjirịa ekweghị emezu ihe ndị ọ gwara ha mee, nke gụnyere ịtọghapụ Ibrahim El-Zakzaky nakwa Sambo Dasuki.
content_339	Anthony Anenih alaa mmụọ
content_339	Dimkpa adaala ka Anthony Anenih bụ otu n'ime ugwu a na-arị atụ egwu na ndọrọndọrọ ọchịchị Naịjirịa lara mmụọ.
content_339	Akụkọ kwuru na Anenih dị afọ iri asatọ na ise nwụrụ n'Abuja ka ọ rịachara ọrịa ihe ruru otu izuụka.
content_339	Gụọ akụkọ gbasara Anenih n'uju ebe a: Ihe ise ị na-amaghị maka Tony Anenih
content_339	N'egwuregwu,
content_339	Ndị otu Barcelona lụrụ otu Real Madrid dịka nwaanyị na be ndị Madrid ka ha zutere n'asọmpi El-Classico.
content_339	Luiz Suarez na-agbara Barcelona bọọlụ nyere goolu atọ n'ime otu egwuregwu a
content_339	Ha ji ọkpụ goolu ise a satara otu (5-1) gwọọ Madrid ịba n'ogige Nou Camp bụ be ndị Madrid. Ihe onye ọbụla kpụ n'ọnụ ugbua bụ "a ga-achụ Julen Lopetegui n'ọrụ?"
content_339	Gere akụkọ ndịa n'otu nkeji ebe a:
content_339	Ihe nkiri nke taa
content_340	Akụkọ dị mkpa
content_340	Nwa mba ọzọ amụrụ na Amerịka agaghị abụzị nwafọ Amerịka - Trump
content_340	Onyeisiala mba Amerịka bụ Donald Trump aṅụọla iyi na ọ ga-akwụsị ikike iwu kwuru na nwa ndị mba ọzọ a mụrụ na Amerịka ga-abụ nwafọ mba Amerịka.
content_340	Ọ gbarụrụ ihu na ọ bụ naanị Amerịka ka ụdị iwu a dị ire, ma kwuo na ọ ga-agbanwe iwu a ma ọ bụrụ na ndị ọchịchị tinyere aka n'akwụkwọ.
content_340	Trump kwuru na nke dị mkpa maka ibelata ọnụọgụgụ ndị mmadụ na-abata n'Amerịka kwa mgbe.
content_340	Buhari aṅụọla iyi maka ọgbaghara Kaduna
content_340	Onyeisiala Muhammadu Buhari aṅụọla iyi na ọ ga-ememina ndị aka ha dị n'ogbugbu ndị mmadụ na Kaduna Steeti.
content_340	N'aka nke ọzọ ndị uweojii na ndị otu Shiite na-achịpụ ya na mpaghara Wuse dị n'Abuja dịka ọtụtụ ụgbọala gbarala ọkụ.
content_340	Nye anyị nghazigharị obodo were onyeisiala - OYC
content_340	Ndị ntoroọbịa Ohanaeze Ndigbo nke onyeisi ha bụ Kingsley Dozie tinyere ọnụ na ka enye ha nhazigharị obodo karịa onyeisiala n'afọ 2023.
content_340	Ha gbarụrụ ihu n'okwu minista na-ahụ maka ọkụ latrik bụ Babatunde Fashola kwuru na ọ bụ ndị ndịda anyanwụ nwe ọkwa onyeisiala n'afọ ahụ.
content_340	Onweghi pati ọbụla anyị na-akwado - Ntoroọbịa Ohanaeze Ndigbo
content_340	N'ofesi
content_340	Otu onye nọọsụ na mba Jamini akpọrọ Niels Hogel ekwupụtala na o ji ọgwụ gbagbu otu narị mmadụ dịka a na-ekpe ya ikpe.
content_340	O kwuru na ọ bụ ka owere ya gosi ndị nọọsụ ibe ya na ọ ga-etuteli ndị ọ gbara ọgwụ ahụ.
content_340	N'egwuregwu
content_340	Onye na-agbara Tottenham bọolụ bụ Dele Alli etinyela aka n'akwụkwọ ga-agbatị ọnụnọ ya na Tottenham rue afọ 2024.
content_340	Nwa amadịa batara n'afọ 2015 enyeela gọọlụ iri anọ na asatọ n'asọmpi otu narị na  iri ise na atọ.
content_340	Nkeji abalịa:
content_340	Ihe nkiri:
content_340	Akụkọ dị mkpa n'ụtụtụ
content_340	Gọvanọ ndị na-achị steeti iri atọ na isii dị na Naịjirịa na osote onyeisiala bụ Yemi Osinbajo ga-enwe nzukọ taa ebe ha ga-etikọta isi ọnụ kpebie maka ụgwọ opekatampe.
content_340	Mịnịsta na-ahụ maka akụnaụba obodo bụ Zainab Ahmed nakwa nke na-ahụ maka ọrụ bụ Chris Ngige, ga-esonye na ya bụ nzukọ.
content_340	Na mba ofesi,
content_340	Onyeisiala mba Jamini bụ Angela Merkel, ekwuola na ọ gaghị azọ ọkwa ọchịchị ọzọ ma oge ya gwụ n'afọ 2021.
content_340	O kwukwara na ọ gaghị azọ ọkwa 'onyeisi' otu pati ya bụ CDU ọ bụ onyeisioche ha kemgbe afọ 2000, mgbe ntuliaka ya ga-abịa n'ọnwa Disemba.
content_340	N'akụkọ ọzọ,
content_340	A ka na-achọ ndị mmadụ ruru otu narị na iri asatọ na itoolu nọ n'ụgbọelu Lion Air ahụ dabara n'ime okeosimiri n'obodo Jakarta dị n'Indoneshia.
content_340	Ka ọ dị ugbua, ezipula teknụzụ a na-akpọ sonar nakwa drone iji nyere aka chọta ma e nwere ndị dị ndụ, ebe ọ bụ naanị ngwongwo ndị mmadụ na akụrụngwa si n'ụgbọelu ahụ ka a ka na-agụpụta na mmiri ruo ugbua.
content_340	N'egwuregwu,
content_340	Otu Real Madrid achụọla Julen Lopetegui ụkwụ eru ala na-erughi ọnwa ise o bidoro ọrụ.
content_340	Mba Spen chụrụ Lopetegui kpọ ha gaa asọmpi Iko Mbaụwa nke 2018n'ọnwa Juun ka ha chọpụtara na ọ chọrọ ịhapụ ha gafee Real Madrid
content_340	N'otu aka ahụ, Manchester City ji otu ọkpụ goolu merie Tottenham ka ha zutere n'asọmpi Premier League n'abalị ụnyaahụ.
content_340	Gee akụkọ niile a n'otu nkeji ebe a:
content_340	Lee ihe nkiri nke taa:
content_340	Ralph Uwazurike bụ onye ndu ndị MASSOB kwuru ihe o che maka Biafra nakwa ihe mere o ji kwuo na ọ bụzị ihe e ji egwu egwu.
content_341	Tonto Dike na Oge Okoye
content_341	Tonto Dike na Oge Okoye bụ ndị na-eme ihe nkiri na Nollywood
content_341	Abịa n'ihe gbasara echichi n'ala Igbo, ụmụnwaanyị katara ahụ ka a na-echibu ya, mana ugbua ọtụtụ ndị na-echizi echichi n'agbọghọbịa.
content_341	Enweghị mgbe Igbo sọrọ nsọ nwaanyị ichi echichi, kama mgbe gboo naanị ụmụnwaanyị lụrụ di maọbụ nwere ezigbo ego ka ọ dịịrị ichi echichi, mana ugbua, afọ ole nwaanyị dị anaghị egbochi ya ichi echichi.
content_341	Ihe ise masịrị ụmụnwaanyị
content_341	Etu ndị Igbo si agba "alụkwaghịm"
content_341	Lee uwe ndị Igbo na-eyi aga igba nkwu
content_341	Ụmụnwaanyị na-eme ọfụma n'azụmaahịa maọbụ gụrụ akwụkwọ ọfụma chọrọ ichi echichi ga-echinwu ya ma ọ bụrụhaala na uche ya dị ya, ma bụrụkwa na ọ ga-emenwu ihe dị n'ime ya.
content_341	Gịnị dị na nwaanyị ichi echichi n'ala Igbo?
content_341	Tupu nwaanyị Igbo echie echichi, ego ji ọrụ. Ọ ga-eme ọtụtụ ihe e ji ego eme.
content_341	Ọ ga-azụta ma ji ma ede ma ọjị nakwa nnu
content_341	Ọ ga-ewetakwa ego nke a ga-ekesara ụmụnwaanyị ndị nọ n'otu ndị na-echi echichi
content_341	Ọ ga-azụta mmanya dị iche iche
content_341	Akụkọ kwuru na ihe kpatara e ji eme ihe ego otu a bụ ịmata ma nwaanyị na-achọ ichi echichi onwere ikike ịbụ "omere ọha" ma ihe ndapụta dapụta.
content_341	Ụbọchị a ga-akpọpụta ya n'ihu ọha ugboro abụọ ebe ọ ga-eji egwu duputa ụmụnwaanyị ndị ọzọ chiri echichi n'ihu ọha.
content_341	Ihe nwaanyị Igbo chiri echichi agaghị emenwu
content_341	Na nwaanyị chiri echichi agaghị eme ya ka o nweta ohere ime ihe ụmụnwoke ibe ya nwere ike ime.
content_341	Ịgba mmọnwụ
content_341	Ịlụ ọgụ maọbụ ịga agha
content_341	Ịwa ọjị
content_341	Ịrị osisi nkwụ
content_341	Ụmụnwaanyị Igbo na-ewuewu chiri echichi
content_341	Oge ụmụnwaanyị anọ a nwetara echichi ha, ha alụbeghị di.
content_341	1) Ome ihe nkiri bụ Genevieve Nnaji chiri echichi 'Eze Ada nke Amuzu Nweafọr' n'afọ 2014.
content_341	2) Chika Ike bụkwa onye na-eme ihe nkiri chikwara echichi 'Akwa Ugo mbụ nke Amoli' n'afọ 2013.
content_341	3) Oge Okoye nwetara echichi 'Igolo Nwaanyị mbụ nke Awgu' n'afọ 2013
content_341	4) Tonto Dike nwetara echichi 'Adadịọramma nke mbụ na Nollywood' ya n'afọ 2017
content_341	Akụkọ ga-amasị gị:
content_341	Oby Ezekwesili: Ebumnobi m ebe Ipob nọ
content_341	Ndị mba ọzọ amụrụ n'Amerịka agaghị abụzị ndị mba anyị - Trump
content_341	Biafra: Ihe mere e ji nwụchịe Mama Biafra
content_341	Sister gbapụrụ n'ụka werezia 'iko' riwe ihe
content_342	Akụkọ ndị dị mkpa
content_342	N'etiti PDP na Tinubu
content_342	Otu PDP adọọla otu isi ahụrụ kwaba okpu ndị APC bụ Ahmed Bola Tinubu aka na ntị ka ọ ghara ịchịpụta onwe ya ụkwụ n'ama site n'ikwu okwu dị an̄aa banyere onye nke ha na-azọ ọkwa onyeisiala bụ Atiku Abubakar.
content_342	Nke a na-abịa ka Tinubu kwuru sị na ebe ọbụla ọ sọrọ ndị mmadụ ha na-ezute Atiku, na ọ ga-ada ma kwukwaa na APC anaghị atụ ya ụjọ.
content_342	Mwakpo Boko Haram
content_342	Ndị agha nkịtị na-enyere ndị agha Naịjirịa aka ịlụ ọgụ na mpaghara ugwu-ọwụwaanyanwụ Naịjirịa kwuru na ndị agha nnupuisi Boko Haram wakporo ndị mmadụ na Borno steeti n'abalị ma gbuo ihe ruru iri na ise.
content_342	Dịka akụkọ si kwuo, ha wakporo obodo Bulaburin na Kofa nakwa Dalori ebe ha zuru ha ohi ma mụnye obodo ahụ ọkụ.
content_342	Na mba ofesi,
content_342	Kanada na-anabata ọtụtụ ndị na-agba ọsọ ndụ
content_342	Kanada na-achọ ịgbara ndị Naịjirịa na-ejighi akwụkwọ ikike bata mba ha ụgbọ nwamkpi.
content_342	N'agbanyeghị na ọ bụghi naanị ndị Naịjirịa ka nchụla a metụtara, ọ dị ka ọ bụ ha ka ọ ga-aka metụta makana ndị Naịjirịa karịchara na ndị na-ejighị akwụkwọ nọrọ na Kanada.
content_342	N'egwuregwu,
content_342	A ga-ebido emume ili onye nwe otu Leicester City nwụrụ n'ihe mberede ụgbọelu n'abalị Satọde gara aga n'Ịngland.
content_342	Vichai Srivaddhanaprabha zụtara otu egwuregwu Leicester City n'afọ 2010
content_342	A ga-eme emume ili ya rue ụbọchị asaa na mba ebe o si bụ Taịland.
content_342	Gere akụkọ niile a n'otu nkeji ebe a:
content_342	Achọtala ozu Alkali
content_342	Ndịagha Naịjirịa achọpụtala ozu otu onye ndu ha bụ Mohammed Idris Alkali furu efu kemgbe ọnwa Sepụtemba.
content_342	Ndịagha ahụ kwuru na ọ bụ otu onye echere so na ndị gburu ya kpọgara ha n'ebe achọtara ozu nwoke ahụ.
content_342	Ọzọ,
content_342	Uche Nwosu bụ onyeisi ndị ọrụ na Imo steeti
content_342	Rochas okorocha, Uche Nwosu nakwa ndị otu ha ndị ọzọ emeela ngagharị iwe n'Owerri maka ihe ha kpọrọ mkpagbu n'aka ndị isi otu APC
content_342	Nke a na-abịa dịka a na-anụ kepu kepu na Okorocha nwereike ịgbalahụ otu APC fere pati ọzọ maka okwu ọgọ ya nwoke bụ Uche Nwosu.
content_342	Na mba ofesi
content_342	Ndị na-eme nyocha n'ụgbọelu Lion Air dara ada achọtala akpati ojii na-edekọ ihe niile mere n'ime ụgbọelu ahụ tupu ọ daa.
content_342	Rue ugbua, achọpụtabeghị onye ọbụla ma haadị ndụ ma ha anwụrụ anwụ n'ihe mberede ahụ.
content_342	N'eguwregwu,
content_342	Otụ ọgba bọọlụ Naịjirịa nwere ọrụsị apụọla n'asọmpị iko mba ụwa nke ndị nwere ọrụsị na Mexico.
content_342	Ha pụrụ n'agbanyeghị na ha meriri mba El- Savador n'ihe bụ asọmpị iko mba ụwa nke mbụ ha.
content_342	Gee Nkeji nke ụtụtụ a:
content_343	Ndị gbara Nnamdi Kanu akaebe
content_343	E depụtala akwụkwọ ikpe n'ụlọikpe dị n'Abuja ga-ahụ na enyochara ma nwụchie ndị dịka onye bụbụ Minista na-ahụ maka ụgboelu bụ Femi Fani-Kayode nakwa Sinetọ Enyinnaya Abaribe na ndị ọzọ.
content_343	Onye depụtara ya bụ akwụkwọ ikpe bụ Isaiah Ayugu, nke kọwara onwe ya dịka ọkaiwu na-akwụ ụtụ isi ya na Naịjirịa.
content_343	Akụkọ kachasị taa: Unu egela Kanu ntị - Uwazuruike
content_343	Kpọpụta Nnamdi Kanu
content_343	Ayugu kwuru na ọ bụ maka na Nnamdi Kanu gbapụrụ na Naịjirịa kpatara ikpe ebubo ịmegide ala Naịjiria ji ka kwụrụ na-emetụghị aka n'ihu ọkaikpe ndị ụlọikpe gọọmenti etiti bụ Binta Nyako.
content_343	O kwuru na asị niile na ebubo a na-ebo ndị agha Naịjịrịa na ha gburu ma tọrọkwa Namdi Kanu na-eme ya ezigbo ihere.
content_343	O boro Fani-Kayode ebubo na o kwuru na ọ tụrụ asị gbasara ikpe ahụ nke butere ngbapụ Nnamdi Kanu na Naijirịa.
content_343	Ọ bụghị nani Fani-Kayode ka o na-atụ aka ka a nwụchie, ndị ọzọ gụnyere Abaribe, Tochukwu Uchendu nakwa Emmanuel Shallom Ben bụ ndị gbaara Nnamdi Kanu aka ebe mgbe ụlọikpe tọghapụrụ ya n'ọnwa Epreelụ nke afọ 2017.
content_343	Ndị ọzọ gụnyere ọkaiwu Kanu bụ Ifeanyi Ejiofor nakwa ndị be onyeisi IPOB bụ Emmanuel na Uchechi Kanu.
content_343	Akụkọ ndị ọzọ ga-amasị gị:
content_343	Imo APC Primaries: Ụwa gbara onye ọbụla gharị
content_343	Ihe ọ na-ewe nwaanyị inweta echichi n'ala Igbo
content_343	Ihe mere ụfọdụ ụmụnwoke ji 'alụ' nwabebi
content_343	Canada ga-agbara ndị Naịjirịa ụgbọ nwamkpi
content_344	Hope Uzodinma na Uche Nwosu
content_344	Akụkọ ndị dị mkpa taa
content_344	Esemokwu dị n'otu APC n'Imo steeti eyirila trọuza dịka Okorocha na-aba mba.
content_344	Aka na-achị Imo steeti agwaala onyeisi otu APC bụ Adams Oshionhole ya rituo n'ọkwa maka mbọ ọ na-agba ị kewa APC.
content_344	Ọ na-abịa dịka taa bụ ụbọchị ịkpeazụ tupu INEC akpọpụta aha onye ga-azọ ọkwa Gọvanọ na Naịjirịa niile.
content_344	Ọzọ,
content_344	Otu ọkaiwu bụ Isaiah Ayụgụ arịọla ụlọịkpe dị n'Abuja ha mee ka Femi Fani Kayode nakwa Enyinnaya Abaribe bịa zara ọnụ ha maka ọsọ Nnamdi Kanu gbapụrụ na Naịjirịa.
content_344	O kwukwara ka anwụchie ndị niile katọrọ ndịagha Naịjirịa ma boo ha ebubo ntọrọ Kanu gụnyere onye ọkwaiwu ya bụ Ifeanyi Ejiofor.
content_344	Na mba ofesi
content_344	Mba Zimbabwe ga-ebido ị mịpụta mmanụ agbịdị n'ala ha dịka achọpụtara na enwereike ịnwe ya bụ mmanụ n'ala ha.
content_344	Onyeisiala Zimbabwe bụ Emmerson Mnangagwagwa zipụrụ ya bụ ozi ma kwukwa na ọrụ ga-ebido n'afọ abụọ na-abịa.
content_344	N'egwuregwu,
content_344	Ndị Mamelodi Sundowns nabatara Usain Bolt ọfụma
content_344	Dịke n'ịgba ọsọ bụ Usain Bolt apụọla n'otu egwuregwu bọọlụ Mariners nke mba Ọstralia.
content_344	O kelere ndị isi otu bọọlụ ahụ ebe ọ nọ anata nkuzi kmegbe ọnwa ọgọst.
content_344	Gee Nkeji nke ụtụtụ a:
content_345	Ụkọchukwu
content_345	Ndị ụka Anglican chọrọ ka e nyeghachi ha ụlọakwụkwọ ha
content_345	Gọọmenti Anambra steeti ekwuola na ọbụghị ndị ụka nwe ụlọ akwụkwọ pramarị Bishop Crowther Memoria dị n'Onitsha.
content_345	John Adinuba bụ ọnụ na-ekwuchitere gọọmenti Anambra kwuru na Bishop nke Niger n'ụka Anglican bụ Owen Nwokolo na nwunye ya bụ ndị na-ebugharị okwu ụgha a.
content_345	Obiano emeela onye Igala kọmishọna
content_345	Obiano achụọla kọmishọna ruru 18
content_345	O kwuru na ọ bụrụ na ndị ụka Anglican na-azọ na ọ bụ ha nwe ya bụ ala na ụlọ akwụkwụọ, ha wepụta akwụkwọ maọbụ ihe ọ bụla gosiri nke a.
content_345	Adinuba kwuru na kamgbe ndị ụka Anglican rịrọchara ebe ahụ iji wee ka ụka ụbọchị Wednesday ọ bụla kamgbe ọnwa abụọ , ha na-ekwuzi na ọ bụ nke ha.
content_345	N'ọnụ ya ,"onye nwe ihe a na-abịa ayọrọ ka o nwere ya mee ihe?"
content_345	Ọ dọkwara ha aka na nti na ha dọbata ndị ụka Katọlik n'okwu a makana o nweghị mgbe e ji kwuo na ọ bụ ha nwe ya bụ ala maọbụ ụlọakwụkwọ.
content_345	O kwuru na kamgbe ekepụtachara ya bụ ụlọakwụkwọ na nke dị bụ ebe ahụ akpọrọ Ọmụ Nwagboka na ọ bụ gọọmenti  na-elekọta ihe niile gbasara ya bụ ụlọakwụkwọ.
content_345	John sị na ọ bụ eziokwu na ọ bụ n'ala ahụ ka Crowther tụrụ ukwụ mbụ mgbe ọ biara Anambra mana ọ bụghị ya ga-emezi ka ndị mmadụ kwuo na ọ bụ ndị ụka ya maọbụ ya nwe ya.
content_345	'Israel na-emegide ụka Kraist'
content_345	Ụka Katọliki n'Enugwu enweela Bishop abụọ
content_345	Cheta na ihe karịrị ụkọchukwu 200 ụka Anglican si na diocese nke Niger (mpaghara Onitsha) buru ngagharị iwe ha bugara Gọvanọ na-achị Anambra steeti n´ụbọchị November 3.
content_345	Akụkọ na-ekwu na ha mere ngagharị iwe a maka ebubo ikpaoke ha na-ebo Gọvanọ Obiano.
content_345	Ụka nne ndị Katọlik akpọtụrụ akpọtụ
content_345	Ndị ụka Kraist arụgharịala 'ụlọụka ekwensu'
content_345	Ndị ụkọchukwu a yicha uwe ọcha nọchie ụzọ esi apụ n'ụlọọrụ gọvanọ Obiano ma kwuo na ha ga-anọgide ebe ahụ ruo mgbe Govanọ ga-apụta gwa ha ọkwụ.
content_345	Kepukepu na-ekwu na ọ bụ maka ebubo etu gọvanọ Obiano si were ụlọakwụkwọ ahụ nye ndị ụka ya bụ ndị Catholic.
content_345	Ndị ụkọchukwu Anglican na-ekwusi ike na ụlọakwụkwọ ahụ bụ nke ha.
content_345	Ha ji egwu ma buru akwụkwọ ndeputa gosiri iwe ha nke depụtara ụfọdụ ihe dịka ,"Wiillie Obiano hapụrụ anyi ihe bụ nke anyị,"Gọvanọ Obiano nyeghachị anyị ala nakwa ụlọakwụkwọ anyị, Ndọrọndọrọ ọchịchị okwukwe ga-ebiriri n'Anambra steeti, Ụlọ akwụkwọ pramarị Bishop Crowther Memorial dị na Onitsha bụ nke ndị ụka Anglican."
content_345	Ka ọ dị ugbua, gọmentị Anambra kwere nkwa na ya ga-etinye ọnụ na ya bụ okwu.
content_345	Akụkọ ndị ga-amasị gị:
content_345	Etu otu nwoke si maba na mmiri na Third Mainland Bridge
content_345	Nnamdi Kanu: Abaribe na Fani-Kayode ga-agwa anyị ka o si gbapụ na Naịjirịa - Ọkaiwu
content_345	Puffer fish: Azụ ị ga-eri rite ọnwụ
content_345	Echichi nwaanyị n'ala Igbo
content_346	Ekweremadu
content_346	Ekweremadu, nwụnye ya na nwa ya nọ n'ụlo ya mgbe ndị a ji egbe bata
content_346	Ndị ụlọomeiwu ukwu enyela ngalaba ha na-ahụ maka ndị uweojii, iwu ka ha mee nyocha gbasara mwakpo a wakporo ụlọ osote onyeisi ha bụ Ike Ekweremadu.
content_346	Cheta na a nwụchiri otu nwoke bu egbe banye n'ime ọnụụlọ Ekweremadu, n'ụtụtụ ụbọchị Nọvemba 6, 2018.
content_346	Lee eziokwu ihe mere n'ụlọ Ekweremadu
content_346	Ekweremadu: Ike agwụla ndị ụlọ ome iwu
content_346	Ihe Ndigbo na-ekwu maka ọchịchị onyeisiala ịbụ otu agba afọ isii
content_346	Onye a ji egbe ekwubeghi ihe bụ ije ya, mana ndị ma maka akụkọ a kwuru na o so n'ime ndị mibara n'ụlọ Ekweremadu.
content_346	Uche Anichukwu, bụ onye ndụmọdụ Ekweremadu n'ihe gbasara ntaakụkọ, zitere BBC akwụkwo mgbasaozi kwuru na ndị amabeghị ndi ha bụ ji nzuzo rịba be Ekweremadu n'ọnụ ụtụtụ taa.
content_346	Anichukwu sị na ndị batara be Ekweremadu jidere nwa ya nwoke wee sị ya kpọrọ ha gawa ebe nna ya nọ.
content_346	Anichukwu gakwara n'ihu kwuo na ọ bụ mgbe ndị a na Ekweremadu na-ama aka ka ndị nchekwa gbatara bịa zọpụta ya ma jide otu onye n'ime ndị mwakpo a.
content_346	Osote onyeisi ndị uweojii Joshak Habila agala ịhụ Ekweremadu
content_346	Dika Uche siri dee, onye eji aka nwere ọtụtụ ihe eji awakpo ụlọ nakwa ngwa agha ndi ọzọ.
content_346	Ọ gakwara n'ihu kwuo na onye a aka ji ekwebeghị ikwu ije ya.
content_346	Anichukwu sị na ọ bụ ogbugbu ka ndị bịara igbu Ekweremadu na ndị be ya.
content_346	BBC kpọrọ ọnụ na-ekwuru ndị uweojii Naịjirịa bụ Jimoh Moshood mana ndị nọ n'ụlọọrụ ya kwuru na ya na onyeisi ndị uweojii Naịjirịa nọ na nzukọ, ma gakwa n'ihu kwuo na ha anụbeghị kepukepu ọbụla banyere ihe mere na be Ekweremadu.
content_346	Ekweremadu n'onwe ya mechara tinye ọnụ n'ihe mere ya n'Ụlọomeiwu.
content_346	Ọ sị na ha lanyere onye a ejidere na be n'aka ndi uweojii.
content_346	Ma gakwa n'ihu katọọ etu ndi uweojii jiri kpa agwa. Ọ sị na ha mere ka ha kpụọ onyeisi ndi uweojii bụ Ibrahim Idris n'ekwentị mana ọgaghị.
content_346	"Ọ bụ n'elekere anọ nke ụtụtu ka ndị mmadụ wakporo be m, wee ruo ime ụlo ebe mụ na nwụnye m dina.
content_346	"Anyi kpọrọ onyeisi ụloọrụ uweojii dị na Akpo. Anyị ahụghị ya ruo elekere ise na ọkara. ọ bụ osote ya ka o dunyere. Ka ọ hụchara ngwa agha ndị a ji bịa, ọ la sị na onyeisi ya ga-abịa.
content_346	Ruo elekere itoolu m pụrụ na be m, ahụbeghi ya."
content_346	Ekweremadu gakwara n'ihu kwuo na onweghi onye nwere nchekwa n'obodo Naịjirịa.
content_346	Akụkọ ga-amasị gị
content_346	NLC Strike: Etu ọ ga-esi metụta gị
content_346	Asuu strike: Ihe na-eme ugbua na mahadum ala Igbo
content_346	Utu rọba ọ na-egbochi gị inwete ụtọ ikpu?
content_347	Akụkọ dị mkpa
content_347	Abubakar Shakau ezipụla ihe nkiri ọhụrụ gosiri oge ndị otu ya wakporo ndị agha Naịjirịa n'obodo Kumshe na Borno steeti na ngwụcha izuụka garaga.
content_347	Ihe nkiri a rutere ndị ntaakụkọ Sahara Reporters aka gosikwara egbe na mgbọ dị icheiche ndị Boko Haram sị na ha napụrụ ndị agha Naịjirịa.
content_347	Shekau pụtakwara n'ihe nkiri ọzọ na-eme ndị agha Naijirịa akaja.
content_347	APC apụtaghị n'akwụkwọ Inec n'Imo
content_347	N'Imo, INEC edepụtala aha ndị niile ga-azọ ọkwa dịka gọvanọ na steetị ahụ mana onweghị aha ọbụla pụtara n'okpuru otu pati APC.
content_347	Cheta na Hope Uzodinma na Uche Nwosu bụ mmadụ abụọ ka na-azọ onye ga-azọ ọchịchị dika gọvanọ n'okpuru APC n'ulọikpe.
content_347	Onye sụrụ ndị mmadụ mma anwụọla
content_347	N'ofesi, nwoke sụrụ mmadụ atọ mma na Australia anwụọla n'ụlọọgwụ.
content_347	Ndị uweojii akpọghị aha nwoke a mana ha sị na ọ dị afọ iri atọ na otu nakwa bụrụ onye mba Somalia.
content_347	Jose Mourinho agwala Man U okwu ike
content_347	N'egwuregwu, agbanyeghị na Man U meriri Juventus ọkpụ abụọ asatara otu, aka na-achịkọta ha bụ Jose Mourinho ekwuola na otu dị iche iche ga na-emeri Man U maọbụrụ na ha jụ na agaghị eto.
content_347	Mourinho kwuru na ọdịghị mma na oge ọbụla ka ha na-esi azụ emere ndị ha meri n'asọmpi dị iche iche.
content_347	Okorocha na Hope Uzodinma
content_347	Gọvanọ Rochas Okorochas nke Imo steeti ekwuola na onweghi onye maara Hope Uzodimma bụ onye ji aha APC azọ ọkwa gọvanọ na Steeti ahụ.
content_347	N'akwụkwọ ozi si n'aka onye odeakwụkwọ mgbasaozi ya bụ Sam Onwuemeodo, Rochas kwuru na Uzodinma abụghị onye APC.
content_347	N'aka nke ọzọ onye isioche ndọrọ ndọrọ ọchịchị Hope Uzodinma bụ Declan Emelumba kwuru na Okorocha na-arọ nrọ n'okwu ndị a ọ na-ekwu.
content_347	Akụkọ dị mkpa: Zigara INEC aha Uche Nwosu - Okorocha
content_347	Naịjirịa bụ mba abụọ kacha anyụ nsị n'ezi
content_347	Onyeisiala Naịjirịa bụ onye ikpeazụ ga-ebinye aka n'akwụkwọ maka ịhazigharị ụsoro ntụliaka ndọrọndọrọ ọchịchị ụgbụa
content_347	Naịjirịa bụ mba nke abụọ na mba ndị kachasị anyụ nsị na mbara ezi na mba ụwa niile.
content_347	Nke a mere onyeisiala Buhari ji gbarụọ ihu ma tinye ọnọdụ gbatagbata n'ụlọọrụ na-ahụ maka mmiri, ịdị ọcha nakwa idebe ebe ọcha na Naịjirịa.
content_347	Mba Ethiopia
content_347	Ndị uweojii na mba Ethiopia ekwuola na ha achọpụtala otu ili nwere ozu mmadụ narị abụọ dị na agbata Somali na Oromia.
content_347	Ntaakụkọ kwuru na a chọpụtara ili a oge a na-eme nyocha banyere ihe ọjọọ niile onye bụbu onyeisiala ha bụ Abdi Mohammed mere.
content_347	N'egwuregwu
content_347	Onye na-agbara Arsenal bọọlụ bụ Danny Welbeck enwetela mmerụ ahụ n'ime asọmpi ha gbatara ụnyaahụ.
content_347	Onye nchịkọta ha bụ Unai Emery kwuru a na-eche na mmerụ ahụ buru ibu.
content_347	Nkeji
content_347	Ihe nkiri
content_348	Akụkọ dị mkpa
content_348	Ndị omekome gbụru onye uweojii na Delta steeti
content_348	Akụkọ si Delta steeti Pụta na-akọwa na ndị omekome gbaburu otu onye uweojii ma merụọ ndị ọzọ ahụ n'Asaba bụ isi obodo steeti ahụ.
content_348	Ndi ajọ obi a nara ndị uwejii a egbe atọ ka ha kpachara ike a.
content_348	Mberede okporoụzọ ataala isi nwoke n'ezinaụlọ ha
content_348	Ihe ruru mmadụ iri merụrụ ahụ tụpụ atọ anwụọ
content_348	Akukọ ọzọ na-agba anya mmiri bụ nke si Anambara steeti ebe mberede okoro ụzọ tara isi ezinaụlọ na Nkwelle Ezunaka junction dị n'okpuru ọchịchị Oyi.
content_348	Anya hụrụ mgbe omere kwuru na ọ bụ otu nwoke, nwunnye ya, ada ya nwannyi na nne nwunnye ya ka ajọ chi zutere mgbe ụgbọala ha nọ n'ime ya na gwomgworo kpiakọrọ.
content_348	Mmadụ 30,000 si Kamerun agbatala Naịjirịa ọsọ ndụ
content_348	Ngalaba na-hu maka mba ụwa bụ United Nations ekwuola na ihe karịrị mmadụ puku iri atọ esila Kamerun agbata ọsọ ndụ na Naịjirịa.
content_348	United Nations sị na ndị a, nke ọkachasị ha bụ ụmụnwaanyị na ụmụaka na-agbala nsogbu dị na mpaghara ọdịda anyanwụ Kamerun ọsọ.
content_348	Na mba ofesi
content_348	Aka na-achí mba Frans na Jamani bụ Angela Merkel na Emmanuel Macron zutere na Compeigne, bụ ebe Jamani nọ chilie aka elu na ike ọgụ agwụla ha n'afọ 1918.
content_348	Emume a so n'ihe a na-eme iji cheta afọ 100 kemgbe anụchara ọgụ a akpọrọ Wold War One.
content_348	Ụkọchukwu Katọlik anọ
content_348	Atọghapụla ndị ụkọchukwu Katọlik anọ a tọrọla n'ụzọ Agbọ dị na Delta steeti, ụbọchị ole na ole gara aga.
content_348	Ọnụ na-ekwuchitere ndị uweojii Delta steeti bụ Andrew Aniamaka, kwuru na ha nwụchikwara ụfọdụ ndị maka ya.
content_348	Ụkọchukwu anọ ahụ bụ Victor Adigboluja nke ụka dị n'Ijebu Ode dayọsis; Anthony Otegbola, nke Abeokuta dayọsis; Joseph Ediae, nke Benin achdayọsis; na Emmanuel Obadjere, nke Warri dayọsis.
content_348	Shiites na gọomentị etiti
content_348	Ndị otu "Islamic Movement of Nigeria" nke e ji Shiites mara, ekwuola na gọọmentị ji aha onyeisi ha bụ Ibrahim El-Zakzaky ezu ego, makana ọ bụ ya ji aka ya elekọta onwe ya na nga.
content_348	Ha kwuru nkea ka akụkọ pụtara ebe Lai Mohammed na-ekwu na gọọmentị na-eji ihe karịrị nde naịra atọ elekọta ya n'ime otu ọnwa.
content_348	Na mba ofesi,
content_348	Alexandria Ocasio-Cortez bụ nwata nwanyị kacha nta na-enweta oche n'ụlọomeiwu ndị mba Amerịka, ekwuola na o nweghị ego o ji akwụ ụgwọ ụlọ.
content_348	O kwuru na ọ gaghị akwụnwu ya ruo mgbe ọ ga-erite ụgwọ ọnwa mbụ ya ma o bido ọrụ na Jenụwarị.
content_348	N'egwuregwu,
content_348	Otu Leicester City na-akwado iguzo ihe a kpụrụ akpụ onye nwe ha nwụrụ anwụ n'ihe mberede ụgbọelu helịkọpta gburu mmadụ anọ ndị ọzọ.
content_348	Nwa ya nwoke bụ Aiyawatt kwuputara nkea dịka ọ na-ekwu na ịkpụ ya ga-eme ka ọ nọrọ n'obi ha ebighebi.
content_348	Gee akụkọ BBC n'otu nkeji:
content_348	Ihe nkiri ga-amasị gị:
content_349	Akụkọ dị mkpa taa.
content_349	NLC
content_349	Ndị otu "Nigerian Labour Congress (NLC)" arịọla onyeisiala Muhammadu Buhari ka ọ gbaa mbọ hụ na o nyere ndị ụlọomeiwu akwụkwọ mbụli ego opekatampe o kwere na nkwa, ka ha nwee ike mezuo ya ọsịsọ.
content_349	Peter Eson-Ozo bụ odeakwụkwọ NLC kwuru na ha na-ekwe ndịọrụ Naịjirịa nkwa na mgbe akwụkwọ ahụ ruru ụlọomeiwu, na ha ga-ahụ isi ya.
content_349	Ndị NYSC Enugwu
content_349	Aka na-achị Enugwu steeti bụ Ifeanyi Ugwuanyi, ekwela nkwa na ndị na-efe ala nna ha niile ga-esonye n'usoro ntuliaka 2019 na steeti ya, ga-anata nchekwa pụrụiche.
content_349	O si n'ọnụ Josef Udedi bụ kọmishọna na-ahụ maka egwuregwu na steeti ahụ kwuputa nkea ka ndị na-efe ala nna ha n'Awgụ si n'ogige ha na-apụta.
content_349	Na mba ofesi,
content_349	Mmadụ anọ fọrọ n'ime iri asatọ na otu ndị ntọ tọrọla n'obodo Bamenda dị na Kamerun, apụtala.
content_349	Ruo ugbua, amabeghị ndị tọrọla ha, makana gọọmentị na-ekwu na ọ bụ ndị isi ekwe ọnwụ si na mpaghara Kamerun na-asụ Bekee, mana ha agọrọla aka ha sị na ha amaghị maka ya.
content_349	N'egwuregwu,
content_349	Otu West Ham na-akwado ilele ahụike Samir Nasir gbabuuru Arsenal na Manchester City bọọlụ.
content_349	Cheta na a machiri Nasir ịgba bọọlụ ọnwa iri na asatọ, ka a chọtara ọgwụike n'ahụ ya.
content_349	Nyocha Diezani
content_349	Ngalaba na-ahụ maka mpụ na nrụrụaka ego bụ EFCC ekwuola na ha ebidola atụmatụ ga-eme ka onye bụbu minista mmanụ agbịdị bụ Diezani Alison Madueke laghachite Naịjirịa.
content_349	EFCC na-achọ ka ọ lata bịa zara ọnụ ya maka ebubo na o zuru ego dị dọla ijeri iri itoolu mgbe ọ nọ n'ọkwa dịka minista.
content_349	Ọzọ
content_349	Hope Uzodinma ji aha APC azọ ọkwa gọvanọ n'Imo Steeti na ntuliaka 2019
content_349	Akụkọ na-eru anyị ntị ugbua bụ na ndị uweojii anwụchiela Hope Uzodinma n'ọdọ ugboelu nke Abuja n'abali ụbọchị ụka maka n'ụlọọrụ ya arụghị ọrụngo nke ngalaba NPA nyere ha..
content_349	Mana onyeisioche APC n'Imo steeti bụ Dan Nwafor kwuru na ha anụbeghi ya bụ akụkọ.
content_349	Na mba ofesi
content_349	Ọkụ na-agba n'ọfịa obodo Kalifonia egbuola ihe ruru mmadụ iri atọ n'otu.
content_349	Ọkụ ahụ nke bidoro kemgbe ụbọchị tụsde achụpụla ihe ruru mmadụ puku narị abụọ na be ha ebe ndịọrụ gbatagbata ka na-achọ mmadụ narị abụọ.
content_349	N'egwuregwu,
content_349	Otu super eagles nke Naịjirịa ekwuola na ha ga-ebido nkwado maka ịtozu asọmpị AFCON n'Asaba n'ụbọchị taa bụ Monde.,
content_349	Ha na-akwado ịzute Bafana Bafana nke Saụt Afrịka n'ụbọchị satọde n'abịa.
content_349	Nkeji:
content_349	Ihe nkiri
content_349	Akụkọ ndị ga-amasị gị:
content_349	A wakpola Atiku - PDP
content_349	Peter Obi: El-Rufai eboro ya ebubo ọjọọ?
content_349	Aha Uche Nwosu na Hope Uzodinma adịghị n'ime aha Inec wepụtara n'Imo
content_350	Ndị gbara Nnamdi Kanu akaebe
content_350	Akụkọ na-eru anyị ntị site n'ụlọikpe ukwu di n'Abuja na-akọwa na ọkaikpe Binta Nyako enyela iwu ka ego Sịnetọ Eyinnaya Abaribe na mmadụ abụọ ọzọ jiri gbara Nnamdi Kanu aka ebe baa n'akpa ụlọikpe.
content_350	Ọkaikpe Nyako nyere iwu a iji megharị usoro oji nye Nnamdi Kanu n'aka Abaribe na mmadụ abụọ ọzọ n'ọnwa Eprelụ nke 2017.
content_350	Mgbe ahụ, Abaribe, Tochukwu Uchendu na Immauel Shalom ji akwụkwọ akụnaụba ha nara Maazị Kanu n'aka ụlọikpe.
content_350	Nnamdi Kanu chị ọkụ mmụọ abịa
content_350	Nnamdi Kanu: Abaribe na Fani-Kayode ga-agwa anyị ka o si gbapụ na Naịjirịa - Ọkaiwu
content_350	Ugbua, Ọkaikpe Nyako sị ka ha kwụnye nde narị naira (100 million) n'ụlọakụ ụlọikpe.
content_350	BBC gbara otu onye metụtara Abaribe ajụjụ ọnụ maka mkpebi a, o were sị na onweghi ihe ngbagwojuanya dị na ya maka na ikpe ka na-aga n'ihu.
content_350	"Anyị aghaghị itinye ọnụ n'okwu a karịa ikwu na ikpe ka na-aga n'ihu. Ọ bụ ubọchị 28 nke Mach 2019 ka a ga-alaghachi ụlọikpe maka ya a."
content_350	Ọkaikpe Nyako kwuru na ọbụghị Abaribe na ndị ọzọ a ka ọ na-ekpe ikpe.
content_350	"Ihe m chọrọ bụ ka ha kpọpụtara m Nnamdi Kanu," Nyako kwuru mgbe ọ kpere ikpe taa.
content_350	Iwu ya bụ na Abaribe na mmadụ abụọ a nwere ọnwa abụọ iji kwunye ego a.
content_350	Cheta na ebidoro ịchọ Kanu ka ndi agha Naịjirịa na ụfọdụ ndị na-akwado ya kwakọrọ isi na be ya n'afọ 2017.
content_350	Ndị Ipob, bu otu Kanu nọ n'isi ha, kwuru na mmadụ 28 nwụru mgbe ndị agha wakporo be ya. Ndị agha kwuru na nke a abụghi eziokwu.
content_350	Kanu n'onwe ya sị na ọ bụ egwu na ndi agha ga egbu ya mere ojiri gbaa ọsọ.
content_350	Ọ sị na ya nọ Izrel ugbua, ma kwukwa na ya chọrọ ịlọta bịa zara ọnụ n'aka Binta Nyako, "ma ọ ọbụru na mba ụwa ga-ekwe nkwa na ikpe m ga akwu ọtọ".
content_350	Akụkọ ndị ga-amasị gị:
content_350	O nweghị onye chuturu onyeisi ụlọomeiwu Anambra steeti - Kọmịshọna mgbasaozi
content_350	Ugboro ise akụkọ ụgha kpọtụrụ n'Ala Igbo
content_350	Ezekwesili: Aga m akpọpụta Naịjirịa n'ụbịam
content_351	Akụkọ dị mkpa
content_351	Atiku gara Enugwu
content_351	Ben Nwabueze na Atiku
content_351	Ụfọdụ ndị Igbo ekwuwela uche ha gbasara ọgbakọ Atiku na ndị isi ha mere n'Enugwu n'ụbọchị November 14,2018.
content_351	Onye ndu ndị ntoroọbịa ohaneze ndị Igbo bụ Kingsley Dozie kwuru na Atiku na-akọrọ onwe ya na ndị ọ ma na ọ bụghị ndị ntoroọbịa Igbo ka ọ bịakwutere.
content_351	O kwukwara na ndị ntoroọbịa Igbo agaghị atụnyere Atiku maka na o bughi ha n'obi.
content_351	Ohaneze akatọọla atụmatụ ikesa ego Abacha na steeti 19
content_351	Akụkọ kachasị n'abalị: Ohaneze ndịgbo enyeela Buhari iwu kpụ ọkụ n'ọnụ
content_351	Ụfọdụ ndị isi ala Igbo kpọrọ ọgbakọ ha "mkpoko Igbo" ekwetala maka mpụta Atiku Abubakar na Peter Obi dịka ndị ga-azọ oche onyeisiala na ntuliaka 2019.
content_351	Ha kwukwara na mmekpa ahụ ndị Igbo akarịala ya kpatara na ọ bụ naanị mgbe Atiku/Obi chịwara ka ha nwere olileanya na ọnọdụ a ga-agbanwe.
content_351	Obasanjo na Atiku ga-adawa isi- APC
content_351	APC eboola Obasanjo ebubo maka Atiku
content_351	Ndị ọzọ ọnụ na-eru n'okwu n'ala Igbo biara ya bụ ọgbakọ gụnyere Obi nke Onicha bụ Igwe Nnaemeka Achebe, onyeisi ohaneze ndịgbo bụ Nnia Nwodo, sinatọ Enyinnaya Abaribe na ndị ọzọ.
content_351	Onye gụpụtara nkwekọrịta ha bụ Olisa Agbakọba kwuru na ihe mere ha ji kweta na Atiku na Peter ga-azọ ọkwa onyeisiala bụ maka nhazigharị Naịjirịa ha kwuru ha ga-eme ma ha banye n'ọkwa.
content_351	Ha kwetara na mpụta Atiku na Obi ga-eme ka ndị Igbo nwee ọnụ n'ihe na-eme n'etiti gọọmenti Naịjirịa.
content_351	Ọkammụta Nwabueze rịọrịọ ndị Igbo ka ha kwadọ mpụta Atiku na Obi ma tụnyere ha n'igwe ka ha merie na ntuliaka na-abịanụ.
content_351	O kwuru otu ihe ọ chọrọ ime tupu ọnwụọ bụ ihụ na ndigbo so n'ihe a na-eme na gọọmenti etiti.
content_351	Nwabueze kwuru na ọ gaghị ezu ike maọbụrụ na ndigbo esonyeghi n'ihe a na-eme na Naịjirịa ma rịọkwa ndị ọchịchị ala Igbo ka ha were otu obi na-eme ihe.
content_351	A wakpoola Atiku - PDP
content_351	Akụkọ kachasị n'ụtụtụ a: Ohaneze ekwuola ihe ha chọrọ ka e mere ha
content_351	Cheta na onye bụbu osote onyeisiala Naịjirịa bụ Atiku Abububar gara Enugwu ebe ya na ndị isi ụfọdụ ndị ndu Igbo nwerr nzukọ.
content_351	Akụkọ kwuburu na obi adịghi ụfọdụ ndị na-achi Igbo mma maka etu o siri họpụta Peter Obi dịka onye ga-abụrụ ya osote onyeisiala ma o merie ntuliaka 2019.
content_351	Ụfọdụ gọvanọ na ndị eze ama ama nọ na nzụkọ ahụ.
content_351	Osita Chidoka, bụbu minista na-ahụ maka njem ụgbọelu dere maka nzụkọ a n'akara Twitter ya.
content_351	Akụkọ ka na-abịa
content_351	Ọzọ,
content_351	Kanu na-efu kamgbe Sepụtemba afọ 2017
content_351	Ụlọikpe ukwu di n'Abuja agwaala Sịnetọ Eyinnaya Abaribe na mmadụ abụọ ọzọ gbara Nnamdi Kanu aka ebe ha kwụọ otu nde narị naira.
content_351	Ọkaikpe Nyako nyere iwu a iji megharị usoro oji hanye Nnamdi Kanu n'aka Abaribe n'afọ 2017.
content_351	Na mba ofesi
content_351	Minista na-ahụ maka nchekwa na mba Izrel bụ Avigdor Lieberman agbaala arụkwaghị m.
content_351	O mere nke a n'ihi nkwekọrịta ndị gọọmentị etiti mba ahụ nwere iji kwụsị ọgụ n'etiti ha ndị Palestine n'abalị abụọ na Gaza.
content_351	N'egwuregwu
content_351	Otu egwuregwu ụmụnwaanyị Naịjirịa esila Abidjan gaba Accra na njem ịbulata iko mba Afrịka nke ụmụ nwaanyị.
content_351	Ha kwuputara nke a site n'akara twitter ha.
content_351	Gee nkeji nke mgbede a:
content_351	Ite ime na-arị elu
content_351	Nchọpụta e mere maka atụmatụ ezinaụlọ a kpọrọ 2018 Global Family Planning kwuru na ime e tepụrụla na Naịjirịa n'afọ 2018 eruola otu nde na ọma(1.3m.), ebe ndị tere ime azụụlọ dị 735,000.
content_351	E wepụtara akụkọ a n'ọgbakọ atụmatụ ezinaụlọ bụ International Conference on Family Planning bụ nke na-eme na mba Rwanda ugbua.
content_351	Lee ụmụnne Igbo atọ tụrụ ime n'otu mgbe
content_351	INEC Ebonyi Steeti na-arịọ ndị mmadụ arịrịọ
content_351	Inec: Bia nara PVC gị
content_351	Dịka ọ fọdụrụ naanị abalị otu narị ka e mee ntuliaka afọ 2019, ụlọọrụ INEC nke Ebonyi Steeti etiela mkpu na ọtụtụ ndị mmadụ a bịabeghi were akwụkwọ ntuliaka ha.
content_351	Onyeisi ụlọọrụ ahụ na Ebonyi Steeti bụ Godswill Obioma kwuru na ihe karịrị otu puku akwụkwọ ntuliaka ka nọ n'aka ha ugbua.
content_351	Inec na-eti mkpu maka 'PVC'
content_351	N'ofesi
content_351	Ndị na-agbanyụ ọkụ na kalifonịa ekwuola  na mmadụ iri anọ na asatọ anwụọla ebe ọtụtụ na-efu efu n'ihi ọkụ ọgbụgba a.
content_351	Ndị ọrụ a kwuru na ha ejikọtala ọkụ na-agba n'obodo ahụ ka ọ ghara ifesasị mana ha agaghị emeli nke ruo otu ọnwa.
content_351	N'egwuregwu
content_351	Ọtụtụ ndị mmadụ gbakọtara na Mexico n'emume mmalite asọmpi Iko Mbaụwa nke ndị na-enweghi ụlọ nke agba iri na isii ya.
content_351	Ihe a bụ asọmpị e hiwere n'afọ iri abụọ gara aga, iji kwalite ndụ ndị na onweghi ka ọha bụrụ ha n'ụwa.
content_351	Nkeji:
content_351	Ihe nkiri:
content_352	Akụkọ dị mkpa
content_352	N'egwuregwu,
content_352	Ndị Super Eagles
content_352	Naịjirịa agafeela ma sonye na ndị ga-agba Iko mba Afrịka nke 2019 ka ha na Saụt Afrịka ji otu goolu gbaa onye laba onye laba.
content_352	Ebe Libya ha na Naịjirịa nọ n'ime otu Otu E ahụ, ji ọkpụ goolu asatọ a satara naanị otu nyụọ ndị Seychelles anya.
content_352	Onye ọkachamara n'egwu bọọlụ aha ya bụ Ejike Kanife, kọwara ihe "onye laba onye laba" a pụtara.
content_352	O kwuru na 1-1 Naịjirịa na Saụt Afrịka gbara mere ka Naịjirịa nọrọ n'elu tebulu otu E, ma mekwaa ka ha gafee n'ịgba asọmpi Iko Mba Afrịka 2019.
content_352	O kwukwara na Naịjirịa gbara ọfụma n'egwuregwu a, ma kwuo na goolu abụọ Naịjirịa nyere nke onye ogbu pịpịrọ gufuru, kwesịrị ịbụ goolu.
content_352	Libya ka nwere ohere igafe maọbụrụ na na ha jiri ọtụtụ goolu merie Saụt Afrịka mgbe ha ga-ezute ọzọ.
content_352	Makana mmeri ahụ ga-eme ka Libya nwere pọintị asaa ugbua ga-eji otu pọịntị gafee Saụt Afrịka nwere pọịntị itoolu.
content_352	Cheta na Naịjirịa esoghị gbaa nke afọ 2015 makana ha akpataghị ike ha ga-eji eso ndị gafere.
content_352	Ntuliaka 2019
content_352	Ngalaba na-ahụ maka ntuliaka na Naịjirịa bụ Inec ekwuola na ha ga-ebuli iwu machiri ịgagharị n'obodo maka nkwado ịzọ ọchịchị nke 2019.
content_352	Nke bụ na bido n'ụbọchị iri na asatọ nke ọnwa a, ndị ndọrọndọrọ ọchịchị nwereike ibido ihe Bekee kpọrọ "Campaign".
content_352	Ihe Saraki kwuru maka Zik
content_352	Onyeisi ụlọomeiwu ukwu Naịjirịa bụ Bukola Saraki, butere ụkpa otuto nye Odogwu ndị Igbo bụ Nnamdi Azikiwe n'emume e mere iji cheta ya n'Ọka.
content_352	Saraki kwuru na Zik mere ọtụtụ ihe ọma e ji echeta ya, na ọ bụ onye anaghị akpa oke ma bụrụ ọkụ nye ndị agbụrụ isi ojii.
content_352	Na mba ofesi,
content_352	Otu onye anwụọla ebe ọtụtụ ndị ọzọ merụrụ ahụ ka ndị mmadụ pụtara ime ngagharịiwe na mba Frans.
content_352	Ndị mere ngagharịiwe
content_352	Ndị mere ngagharịiwe
content_352	Iwe ndị a bụ na ego mmanụ ụgbọala ejirila pasentị iri abụọ na atọ rịgo elu karịa ihe ọ nọbu, n'ime otu afọ.
content_352	Gọọmenti enyela ego enyemaka n'ịku osikapa
content_352	Osikapa
content_352	Gọmenti etiti ekwuola na ha ga-etinye ego ruru ijeri naira 60 dịka ego eyemaka n'ịkụ osikapa na Naịjirịa.
content_352	Minista na-ahụ maka  ọrụ ugbo bụ Audu Ogbe kwuru na mkpebi a bụ maka ị hụ na egọ eji azụ osikapa gbadata n'ahịa.
content_352	"APC bụ ụlọ mpu"
content_352	Christian Association of Nigeria
content_352	Otu ụka Christ na Naịjirịa bụ Christian Association of Nigeria agwaala onyeisiala Muhammadu Buhari na patị ya bụ APC aburula ụlọ ebe ndị mpu na aghụghọ na-ezo .
content_352	CAN gwara Buhari na oge eruola ị buso ndị niile na-etinye aka na mpu na aghụghọ agha n'ezie agbanyeghị onye ha bụ n'ala Naịjirịa.
content_352	Abaribe
content_352	Sinatọ Enyinnaya Abaribe agwala gọmentị etiti ka ha gba mbọ hụ na a nwere ọgbakọ ga- akwalite udo na Naịjirịa.
content_352	Abaribe gwara ndị nta akụkọ na ọ bụ sọọsọ gọmentị nwere ike ị hụ na udo laghachịtere az ụ n'etiti otu okwukwe n'obodo dị iche iche na Naịjirịa.
content_352	Ụbọchị ezumike
content_352	Gọọmentị etiti ekwuola na ụbọchị tusde bụ ụbọchị iri abụọ n'ime ọnwa ga-abụ ụbọchị ezumike.
content_352	Mkpebi a bụ ka ndị ụka alokoba nwere usoro ha ga-ji me mme mme ha bụ Eid-el Maulud.
content_352	Ọkụ Kalifonia
content_352	N'ofesi, ndị gbatagbata na-ekwu na ha ka na-achọ mmadụ ruru otu puku n'obodo Kalifonia ebe nnukwu ọkụ gbara ọtụtụ ụlọ nakwa gbuo mmadụ ruru iri asa na otu.
content_352	N'egwuregwu,
content_352	Otu Super Eagles na mba Saut Afrịka ga-asụkọta mpi taa n'asọmpi ga-ahọpụta ndị ga-eso n'asọmpi iko mpaghara Afrịka n'afọ 2019.
content_352	Super Eagles na ndị Bafana Bafana ga-ezute taa n'elekere abụọ nke ehihie.
content_352	Gee nkeji ụtụtụ a
content_352	Lee ihe nkiri nke taa
content_353	Peter Obi sị na Oshiomhole tụrụ asị
content_353	Peter Obi ekwuola na okwu onyeisioche APC bụ Adams Oshiomole kwuru na na ndigbo anabataghị ya dịka onye ga-esote Atiku Abụbakar n ọsọ ndọrọndọro ọkwa onyeisiala nke PDP na 2019 bụ ụgha.
content_353	Peter Obi: El-Rufai eboro ya ebubo ọjọọ?
content_353	Obi, onye kwuru nke site n'onu ojeozi mgbasaozi ya bụ Valentine Obienyem kwuru na naani nsogbu e nweburu bụ a kpaghị ụka ahụ akpa.
content_353	Ụlọikpe ukwu atụufiola akwụkwọ ndị otu ụmụnwoke na-alụ onye ha
content_353	Ụlọikpe ukwu na Naịjirịa
content_353	Ulọikpe ukwu atụpụla akwụkwọ ndị otu chọrọ ka nwoke lụwa ibe ya maọbụ nwaanyị lụwa ibe ya  ha gbara Corporate Affairs Commission bụ ngalaba gọọmenti  na-edebe aha ụlọọrụ dị na Naịjirịa.
content_353	Ụlọọrụ CAC jụrụ ịdebe aha ndị otu a dịka otu tozuru ịrụ ọrụ na Naịjirịa.
content_353	Emmanuel Macron akpọọla oku ka mba dị dị n'Uropu jikọọ ọnụ
content_353	Emmanuel Macron bụ Onyeisiala mba France
content_353	N'ofesi, Onyeisiala mba France bụ Emmanuel Macron akpọọla oku ka otu jikọtara mba Urope gbaa mbọ jikọọ ọnụ maka igbochi ọgbaaghara n'ụwa.
content_353	Macron kwuru nke a na Berlin mgbe ọ gara emume maka ncheta ndị e gburu n'agha.
content_353	N'egwuruegwu
content_353	Saụt Afrịka gbara Super Falcons 1 - 0 na Ghana
content_353	Gee nkeji ụtụtụ a ebe a
content_353	Akụkọ ga-amasị gị n'ụtụtụ a
content_353	#NextLevel: Nkwa ọhụrụ iri Buhari kwere
content_353	Ihe anọ na-ejikọta ndị Naịjirịa
content_353	Ihe ise i kwesịrị ịma maka Alvan Ikoku
content_354	Akụkọ dị mkpa
content_354	Ndị ụlọomeiwu anambra steeti agwaala ndị uweojii ka ha gbahie ụlọọrụ ha ha mechiri ka mgbe izuụka garaaga ka ha rụọ ọrụ ha.
content_354	Cheta na nsogbu dara n'ụlọọrụ ahụ oge ụfọdụ n'ime ndị omeiwu steeti ahụ chuturu onyeisi ha bụ Rita Maduagwu, mana Maduagwu ka na-ekwu na ya bụ onyeisi ụlọomeiwu steeti ahụ.
content_354	Atiku ekwela ndị Naịjirịa nkwa
content_354	Atiku ekwuola na ọchịchị ya ga-abụ maka mmadụ niile nọ na Naijiria, na agbanyeghị mpaghara ha si.
content_354	O kwuru nke a na Monde n'ime ozi ịchụ nta vootu maka 2019.
content_354	N'ofesi
content_354	N'ofesi, ndị uweojii anwụchiela Carlos Ghosn bụ onyeisi ụlọọrụ Nissan na-arụpụta ugbọala dị iche iche.
content_354	Ha na-ebo ya ebubo mpu na aghụghọ.
content_354	N'egwuregwu
content_354	Onye ọgbabọọlụ otu Wolves bụ Jonny Otto agaghị eso n'asọmpị ọbụla ruo izu isii makana akwara dọwara ya.
content_354	N'akụkọ yiri ibe ya, ndị uweojii na-ekwu na ha ka na-eleba anya n'ebubo nwakpo dị n'isi ọgba bọọlụ ama ama aha ya bụ Paul Gascoigne.
content_354	Mana Gascoigne na-ekwusi ike na aka ya dị ọcha.
content_354	Gee nkeji abalị a
content_354	Lee ihe nkiri anyị
content_355	Tosyn Bucknor
content_355	Tupu ọ nwụọ, Tosyn Bucknor na-arụ ọrụ n'Inspiration FM.
content_355	Tosyn Bucknor bụ onye ntaakụkọ ama ọfụma na Naịjirịa, nke mere ọnwụ ya jiri bụrụ ihe ọha na ama ji akparịta ụka na sochal midia.
content_355	Akụkọ pụtara maka ọnwụ nwaanyị a kwuru na ọ bụ di ya hụrụ ozu ya mgbe ọ natara ọrụ n'abalị ụnyaahụ bụ ụbọchị 19 n'ime ọnwa Nọvemba 2018.
content_355	Ọrịa kọlera na-eme njem na Naịjirịa
content_355	Ọrịa lassa egbuola otu onye na Taraba
content_355	Kansa akpamamịrị ụmụnwoke egbuola ọtụtụ
content_355	Nwanne ya nwaanyị bụ Funke Bucknor-Obrute dere na Facebook na ihe gburu nwanne ya nwaanyị bụ ọrịa ahụ Bekee kpọrọ Sickle Cell.
content_355	Ndị mma Tosyn Bucknor ma ya ka onye na-agụ egwu kpọrọ onwe ya Contradiction, ma makwara ya dịka onye ntaakụkọ redio akpọrọ Area Mama.
content_355	Ka ọ bụ eziokwu na ọrịa ọbara nko na-arịa nwaanyị a, ọ na-agba mbọ n'ọrụ ya nakwa ime ihe banyere nka n'ụzụ.
content_355	Ọ dị afọ 37 mgbe ọ nara mụọ.
content_355	Gịnị bụ ọrịa a Bekee kpọrọ 'Sickle Cell'?
content_355	Dọkinta Mcginger Ibeneme kọwara BBC ihe bụ ọrịa Sickle Cell nke ọ sị na Igbo gboo na-akpọ ọbara nko, okponọbara maọbụ ọrịa ogbanje.
content_355	O sị na o so n'ime ọrịa ndị a na-enwete site n'aka nna na nne.
content_355	Lee ihe dị ọzọ ọ Dọkinta Ibeneme gwara anyị maka ọrịa a:
content_355	Ndị ọ na efe karịa bụ ndị oji na ndị sị mpaghara Asia.
content_355	Ọrịa a na-emetụta mmepụta ọkpụkpụ ọbara. Nke a bụ na ndị ọrịa dị n'ahụ na-emepụta ọkpụkpụ ọbara ahụ esighi ike.
content_355	Na nkọwa Ibeneme, di na nwunye nwere agbọ ọbara AS, ohere diri ka nwa ha nwete nke SS - bụ nke bu ọrịa ọgbanje a.
content_355	Yabụ na onye nwere agbọ ọbara AS bụ onye Bekee kpọrọ "Carrier", ka onye nwere nke SS bụ onye bu ọrịa.
content_355	Ndị nwere ọrịa na-arịa ọrịa ọfụma nke mere o ji dị mkpa ị na-enyocha ọfụma tupu nwoke na nwaanyi agawa n'ihu ịmụ nwa.
content_355	Akụkọ ndị ga-amasị gị:
content_355	Restructuring: Afenifere, Ohaneze, Middle Belt Forum kwụ ebe ha kwụ
content_355	Lee  mkpamkpa ọkụ kpara n'ahịa  Nkwo Ngwa Aba
content_355	O nwere ihe ọhụrụ  dị na nkwa Buhari?
content_356	Ndị a bịara ịzụ ahịa n'Owere
content_356	N'agbanyeghị na o ruola afọ ole na ole ndị mba ọzọ malitere ime azụmahịa "Cyber Monday" na "Black Friday", ọhụrụ a ka o bidoro ịdọ ndị Naịjirịa n'ahụ.
content_356	Ka o sila dị, gị maọbụ onye ị ma nwere mmasị ịzụ ahịa na "Cyber Monday" nakwa "Black Friday", mana ị ma ihe ọ pụtara?
content_356	Akaọrụ ise ị nwere ike iji N10,000 bido
content_356	NYSC Allowance: Gịnị ka ị ga-ejinwu N19,800 mee?
content_356	Ihe isii i na-ekwesighi ime na social media gị
content_356	Gịnị bụ "Cyber Monday"?
content_356	Nke a bụ ụbọchị Mọnde na-esote ụbọchị Tọọzde nke anọ n'ime Nọvemba, mgbe e mechara "ekele" na mba Amerịka.
content_356	Ọ na-abịakarị ma e mechaa "Black Friday", ka ndị mmadụ nwee ike zụrụ ihe n'ọnụ ala na-aga n'ihu.
content_356	Ọ malitere n'afọ 2005.
content_356	Gịnị bụ "Black Friday"?
content_356	Emume a malitere na mba Amerịka, bụ ụbọchị na-eso ụbọchị "ekele" a na-eme na Tọọzde nke anọ n'ime Nọvemba kwa afọ.
content_356	A na-ahụta ya dịka mmalite oge ndị mmadụ na-eji azụ ahịa ha ruo oge ekeresimesi, ndị na-ere ihe na-ejikwa ya arata ndị mmadụ n'ahịa ha.
content_356	Ebe ndị mmadụ kwụ na-eche ka enyochaa ihe ha zụrụ tupu ha akwụọ ụgwọ, n'otu ụlọahịa dị n'Owere
content_356	Mana ya bụ "Black Friday" na-ere isi abụọ;
content_356	Otu, ị nwere ohere iji aka gị họpụta ma zụrụ ihe ị chọrọ ịzụ mana nke abụọ bụ na ị laruo maọbụ ị zụchaa, ị nwereike ịhụ na ị zụtara ma ihe ị chọrọ ma nke ị na-achọghị.
content_356	Maka gịnị? Makana ihe bịara dị ọnụ ala, ị na-azụ etu masịrị gị maka na ị che na ego pere mpe nke bụ na ị ga-ejinwu obere ego zụta ọtụtụ ihe.
content_356	Ihe mere o ji amasị ndị mmadụ
content_356	Ọ na-amasị ndị mmadụ nke ukwu makana ụbọchị ahụ na-abịakarị otu ugboro n'ime otu afọ, na-enye ha ohere ịzụta ọtụtụ ihe na-etufughị nnukwu ego.
content_356	Ị gaa na mba ofesi, ị ga-ahụ ka ọtụtụ ndị bu oche nọrọ ala maọbụ kwụrụ n'ahịrị n'ihu ụlọahịa dị iche iche, ebe ha na-eche ka ụlọahịa ndị a mepee ka ha nwee ike kwobanye gaa rie ego ha.
content_356	N'otu ụlọahịa dị n'Owere, ndị mmadụ pụtara tupu ahịa ahụ emepee, ka ha na-eche ịzụ ahịa "Black Friday"
content_356	Ụfọdụ na-ebido n'abalị chi ga-efo ụbọchị ahụ, ka nwee ike ịbụ ndị mbụ ga-abanye.
content_356	1) Mbelata ego:
content_356	Ọtụtụ ndị na-ewepụcha ihe ruru pasentị 70
content_356	N'ụbọchị "Black Friday", ndị na-ere ahịa na-ebelata ego, mee ka ihe ha na-ere dị oke ọnụ ala, bụ ihe Bekee kpọrọ "discount".
content_356	Atụmatụ a bụ ụzọ ha na-esi enweta ndị ahịa ọhụrụ, makana ndị amabughị maka ha maọbụ ndị anaghị azụbu ha ahịa ga-ejiri ohere ihe ịdị ọnụ ala bịa na nke ha ma zụta ihe etu ha chọrọ.
content_356	2) Ọnọdụ ahịa nọ:
content_356	Ebe ọ na-amasị ụfọdụ ndị ịga ebe a na-ere ihe nke Bekee kpọrọ "shopping mall", ọ na-amasị ndị ọzọ ịzụ ahịa nke ha n'elu ịntanetị.
content_356	Maka ọnọdụ "ahịa" a, o meela ka ọtụtụ ndị nweta ohere ịnọ ebe ọbụla ha nọ zụọ ọtụtụ ihe ha chọrọ.
content_356	Ebe o si ka mma bụ na ị nwere ike ime ya n'elu ekwentị gị.
content_356	3) Izipụ ngwaahịa n'efu:
content_356	Nke a na-aka adabara ndị na-azụ ahịa "Black Friday" nke ha n'elu ịntanetị.
content_356	Nke bụ na ha tụkọtachaa ihe ha zụrụ, kwụọ ụgwọ, ndị nwe ahịa ahụ ga-ezite ya ebe ha nọ n'efu.
content_356	Ị na-azụ ahịa "Black Friday"? Gwa anyị etu o si amasị gị.
content_356	Akụkọ ndị ga-amasị gị:
content_356	Lekwa ụzọ ise ihe wuru ewu na soshal midịa metụtara ụmụ Naịjirịa
content_356	Ohaneze Ndigbo naara ego iji kwado Atiku - Joe Igbokwe
content_356	Ihe ise na-amasị Kanu ị maghị
content_357	Ụkọchụkwụ Peace bụ otu n'ime ndị na-agbasa ozi otu Ipob agwaala BBC Igbo na ihe mere ha jiri mee nghaghari iwe taa bụ maka ị saa anya ndị Igbo na mmiri maka ntuliaka 2019.
content_357	Peace kwusiri ike na Ipob jiri ohere a were dọọ ndị Igbo aka na ntị na ihe ga-adị ha mma abụghị ka nwafọ bụrụ onyeisiala maọbụ osoteonyeisiala Naịjirịa.
content_358	Akụkọ dị mkpa:
content_358	Ndị ọrụ gbata gbata azọpụtala mmadụ ise n'ụlọ elu dara na Port Harcourt.
content_358	Otu onye n'ime ha pụtara na ndụ gwara BBC na ya enweghị ego o ji aga ụlọ ọgwụ maka ọgwụgwọ.
content_358	Abia Pipeline explosion: Sineti ekwuola na ha ga-enyocha ihe mere
content_358	'Etu m si gbalahụ ụlọ ahụ dara n'Abụja ịdagbu m'
content_358	Otu onye pụtara n'ụlọ a adara ada na ndụ
content_358	Ezinaụlọ ndị nke ha so n'ụlọ dara ada ekwuola na onye nke ha ka tọrọ n'ime ụlọ ahụ dara na Port Harcourt.
content_358	Ndị ọrụ gbata gbata kwuru na otu onye anwụọla mana ha gbapụtara mmadụ iri abụọ na abụọ wee zọpụtakwa otu nwoke aka ya bepuru ebepu na ya bụ ihe mberede.
content_358	'Etu m si gbalahụ ụlọ ahụ dara n'Abụja ịdagbu m'
content_358	Mmadụ atọ ka nọ n'ime ala n'ụlọelụ ụlọ atọ dara na Nnewi
content_358	Cheta na ụlọ elu nwere mpaghara asaa a ka na-arụ arụ dara ada na mgbede ọnwa November, nke afọ 2018.
content_358	Ihe a mere n'ụzọ Woji nke "New GRA" dị na Portharcourt.
content_358	Ndị ọchịchị steeti Portharcourt ekwuola na ha na-enyocha ihe a mere nụ.
content_358	Ha kwukwara  na ọtụtụ ndị ọrụ na ndị na-atụ obere mgbere ahịa ka tọọrọ n'ime ya bụ ụlọ dara nụ.
content_358	Onye ntaakụkọ BBC gara ebe ihe a mere kwuru na kamgbe elekere 8 nke mgbede November iri abụọ na atọ ebugala mmadụ ruru iri abụọ na abụọ meruru ahụ ụlọọgwụ ebe ha nọ na-anata ọgwụgwọ.
content_358	Ndị ọchịchị steeti Portharcourt ekwuola na ha na-enyocha ihe a mere nụ.
content_358	Ndị ọrụ gbata gbata nakwa ndị , ndị nchekwa , nọ ebe ahụ na-azọpụta ndị ka tọrọ n'ime ụlọ elu ahụ dara ada.
content_358	EFCC ga-ezipute Diezani site na mba UK
content_358	Diezani ka na-ago ebubo dị ya n'isi
content_358	Onyeisi ụlọ ọrụ na-ahụ maka ịbuso mpụ na nrụrụka agha na Naịjịrịa, EFCC bụ Ibrahim Magu ebidola usoro a ga-eji zipute onye bụbụ minista na-ahụ maka mmanụ agbidi na Naijirịa akpọrọ Diezani Alison-
content_358	Madueke site na mba UK ruo Naịjirịa ka ọ bịa zara ọnụ ya n'ụlọ ikpe. Magu na ngalaba na-ahụ maka ịbụsọ mpu agha na mba Uk ezutela ị bịdọ nke
content_358	N'egwuregwu,
content_358	Chikwelu Oparanozie bụ onye ndụ ndị Falcons na ya bụ egwụrụegwụ
content_358	Otu egwuregwu bọọlụ Naịjirịa ga-ezute Equitorial Guinea na asọmpi iko mba Afirịka ụmụnwaanyị na-agba.
content_358	Ha na-agba ka onye ọ bụla meriri nu nwete ohere ị banye asọmpi nke ga-esote agba ị nwete ebe atọ sotere agba nke ikpeazụ.
content_358	N'ofesi,
content_358	Ndị Taiwan pụtara n'igwe mee ngharị iwe maka ịkwado alụma nwoke na nwoke maọbụ nwaanyị na nwaanyị
content_358	Mba Taiwan na-eme ntulịaka iji mara ka ha ga-abụ otu n'ime obodo dị n'Asia ga-eme ka mmekọrịta nwoke na nwoke bụrụ ihe na-adaghị iwu.
content_358	Cheta na Ụlọikpe kpebiri na alụma nwoke na nwoke  adịghị njọ ma nyekwa ụlọ omeiwu afọ abụọ ịdọzi iwu a maọbụ wepụta nke ọ hụrụ.
content_358	Akụkọ ụwa na nkeji
content_358	Ndị ji egbe awakpola obi nnọchite anya mba China n'ala Pakistan.
content_358	Akụkọ kwuru na mmadụ anọ nwụrụ na mkpa mkpa a mana ndị uweojii gbagburu mmadụ atọ n'ime ndị a wakporo ebe ahụ.
content_358	Akụkọ kwukwara na onweghị onye mba China  nwụrụ mkpa mkpa ahụ.
content_358	Boko Haram na nwakpo ndị agha Naịjirịa
content_358	Ihe nkiri a na-ekegharị na soshal midia na-egosi ihe yiri ndi agha Naịjirịa ka Boko Haram na-awakpo ha.
content_358	Ihe a mere n'ọdọ ndị agha akpọrọ Metele dị na Borno.
content_358	Agbanyeghị na ndị agha Naịjirịa ekwubeghị okwu maka mwakpo a, ndị omeiwu Naịjirịa ekwuola na ha ga nyocha etu o siri mee.
content_358	Ipob emeela nghaghari iwe
content_358	Ipob ekwuola na nghagharị iwe ha mere bụ maka ikwupute ebumnobi ha gbasara ntuliaka 2019.
content_358	Ụkọchụkwụ Peace bụ otu n'ime ndị na-agbasa ozi Ipob gwara BBC Igbo na ihe ga-adị ha mma abụghị ka nwafọ bụrụ onyeisiala maọbụ osoteonyeisiala Naịjirịa.
content_358	N'egwuregwu
content_358	Ọgba bọọlụ otu Chelsea bụ N'Golo Kante ebinyele aka n'akwụkwọ ga-eme ka ọ gbaa bọọlụ n'otu Chelsea ruo afọ 2023.
content_358	Nkeji abalị
content_358	Anụ nkịta
content_358	Obodo Seongnam dị na mba Saụt Koria emechiela ebe kachasị nnukwu ha na-anọ egbu ma ree anụ nkịta ruru nde kwa afọ.
content_358	Ha ga-akwatucha ihe ndị a rụrụ ebe ahụ a na-akpọ "Taepyeong-dong complex", n'ime ụbọchị abụọ ma tụgharịa ya ka ọ bụrụ ebe ndị mmadụ na-abịa anọsapụ ahụ.
content_358	Ụlọoriri ebe a na-ere nkịta n'obodo Seoul, sitere na 1,500 daruo 700 n'afọ 2015.
content_358	Akwụkwọ Jonathan
content_358	Gọọmentị etiti etinyela ọnụ n'ihe gbasara ihe aka chịburu Naịjirịa bụ Goodluck Jonathan dere n'akwụkwọ ya na nrụrụaka karịrị ugbua karịa oge ọ nọ n'ọchịchị.
content_358	Ọnụ na-ekwuchitere Onyeisiala bụ Garba Shehu kwuru na Jonathan na-etu ọnụ enweghị isi,  kama ọ ga-ekwu na onweghị ikike ibuso mpụ na nrụrụaka agha maọbụ wepụta atụmatụ ga-akwụsị izu ego e kwesịrị iji rụọ ọrụ.
content_358	N'etiti PDP na APC
content_358	Ọnụ na-ekwuchitere PDP bụ Kola Ologbondiyan, kwuru na ha ma na obi na-amapụ ndị APC kemgbe ndị ọwụwa-anyanwụ na ndị mpaghara ọzọ kwuru na ha ga-akwadosi Abubakar Atiku ike.
content_358	Mana Joe Igbokwe na-ekwuchitere APC na Legọs kwuru na obi adịghị amapụ ha makana njem nleta ndị gọvanọ ọwụwa-anyanwụ gara ileta Onyeisiala Muhammadu Buhari gosiri nnabata.
content_358	N'egwuregwu,
content_358	Sadio Mane bụ onye egwu si mba Senegal, agbatịkwuola afọ ole ọ ga-agbara Liverpool bọọlụ.
content_358	Mane dị afọ iri abụọ na isii ugbua, batara Liverpool na 2016 ebe ọ ga-agbara ha bọọlụ ruo afọ 2023.
content_358	Ihe nkiri
content_358	Nwaanyị ji Igbo akụziri ndị mmadụ mgbakọ na mwepụ ekwuola na ọ na-eme ka ha mụta isiokwu ahụ ọfụma nakwa ọsịsọ.
content_359	Ezinụlọ a gburu
content_359	Ruo ugbua igbu mmadụ bụ arụ n'ala ọbụla
content_359	N'oge gboo, Igbo nwere ọtụtụ omume bụ arụ nwereike ibute ọnwụ ngwa ngwa maọbụrụ na mmadụ mee ya.
content_359	Chiagozie Nnabuihe bụ ọkachamara na Mahadum Legọs n'ihe gbasara akwụkwọ gbasara Afrịka nke a kpọrọ African studies na Bekee, kọwara na ọ bụ mmụọ bi n'ime ala bụ ihe na-asọ arụ ndị a.
content_359	Onye bụ mmọ Ala
content_359	Omenala kọwara na mmụọ Ala bụ nwaanyị.
content_359	Ị ma chi ndị Igbo na-efe n'oge gboo?
content_359	I ga-egbu ụdịrị ichi a egburu mgbe gboo?
content_359	A gafesie Chi-ukwu, ala bụ mmụọ kachasị mkpa n'ala Igbo.
content_359	N'oge gboo, Igbo nwere nkwenye na ala nwere ike imesu onye ọbụla kpasuru ya iwe.
content_359	Ọ bụkwa mmụọ a, na-ahụ na ihe niile a kọrọ n'ugbo mịrị mkpụrụ, na-ahụ na mmiri dị n'ala oge ọbụla.
content_359	Gịnị bụ ihe ise Igbo na mmụọ Ala na-asọ?
content_359	Igbu mmadụ
content_359	Onye ọbụla gburu mmadụ ga-eji isi ya buru njọ a
content_359	Ala na-asọ ọbara mmadụ. Nnabuihe kọwara n'Igbo nwere nkwenye na Ala bụ nne na-enye ndụ.
content_359	Ya mere ka ọ bụrụ iwu na ọ nweghi onye ga-egbu mmadụ makana onye ahụ agaghị enwe ike inye ndụ.
content_359	Ntaramahụhụ onye ọbụla gburu mmadụ bụ ịchụpụ onye ahụ n'ala ahụ maọbụ ịkpọrọ onyeahụ gawa ajọ ọhịa ebe ọ ga-anwụ.
content_359	Igbuonwe gị
content_359	Ala ga-ajụ onye gburu onwe ya
content_359	Dịka igbu mmadụ, igbu onwe bụkwa ihe ala na-asọ makana ọbara mmadụ dị n'ime ya.
content_359	Nnabuihe kọwara na Ala na-ajụ ozu onyeọbụla gburu onwe ha.
content_359	Tupu ha buru ozu onye ahụ gawa n'ime ajọ ọhịa, ndị dibia ga-achụ aja di icheiche iji sachapụ ajọ ihe ụdị ihe a nwere ike ibute n'ala ahụ.
content_359	Ọ bụ mgbe e mechara emume a ka ndị ntorobịa ga-eburu ozu onye ahụ gawa ajọ ọhịa.
content_359	Idina onye si ezinaụlọ gị
content_359	Ihe a bụkwa ihe Ala na-ajụ bụrụkwa nnukwu arụ n'ala Igbo.
content_359	Ọ bụrụ na nwa pụta na mmekọ a, ndị obodo ahụ ga-eburu ya gawa n'ime ajọ ọhịa ma chụpụkwa ezinaụlọ nwa ahụ n'ala ahụ.
content_359	Igbo nwere nkwenye na Ala abụọla ezinaụlọ ahụ ọnụ.
content_359	Idina anụmanụ
content_359	Arụ a na-ebute ọrịa
content_359	Ọ na-ahịa ahụ ịnụ na mmadụ mere ụdị ihe a n'ala Igbo.
content_359	Mana mgbe ọbụla o mere, Igbo nwere nkwenye na Ala ga-ebunye onye ahụ ọrịa.
content_359	Ọrịa a nwere ike ịbụ ara, ekpenta (Leprosy), afọ ọsịsa maọbụ nzịza (Dropsy) na ọtụtụ ndị ọzọ.
content_359	Obodo ahụ ga-eji ngwa ngwa buru onye ahụ gawa ajọ ọhịa ebe ọ ga-anwụ.
content_359	Ịmụ ejima
content_359	Ụka Krist emeela ka Igbo kwụsị ọtụtụ iwu a
content_359	Nke a na-agbawa obi mana ọ bụ amaghị ihe butere ya.
content_359	Igbo nwere nkwenye n'oge gboo na Ala bụ mmụọ na-enye ndụ na-enyekwa nwa na-enye di na nwunye sọọsọ otu nwa n'otu ugboro.
content_359	Ha nwere nkwenye na nwaanyị ọbụla mụrụ ejima nwere mmekọrịta n'aka nwoke nke abụghị di ya.
content_359	Ihe a na-eme ma nwaanyị mụọ ejima bụ na a ga-eburu ụmụaka ahu na nne ha gawa n'ime ajọ ọhịa ebe ha ga-anwụ.
content_359	Akụkọ ga-amasị gị
content_359	'Ndị be anyị ka tọrọ n'ụlọ elu dara ada' - Ezinaụlọ
content_359	Lekwa ụzọ ise ihe wuru ewu na soshal midia metụtara ụmụ Naịjirịa
content_360	Akụkọ dị mkpa:
content_360	Onyeisiala Muhammadu Buhari ewepụtala ụgwọ ọnwa ọhurụ a ga-anakwụ ndị uweojii Naịjirịa.
content_360	Buhari kwuru na ọchịchị ya ga-eme ihe niile ịhụ n'ihe ọbụla gbasara ndị uweojii ọkachasị ihe ha ji enyere ndụ aka ga-adị n'uju ka ugwu ha furu efu diri ha.
content_360	O kwuru mgbe ndị otu "Nigeria Police Service Commission" gara ikela ya n'Abuja.
content_360	Ha gara ikele ya maka etu o siri kweta ka e bulie ego ụgwọ ọnwa ha nakwa ego ezumike nka ha.
content_360	Ụlọ ọrụ na-ahụ maka etu e si agbasa ozi na Naịjirịa bụ NBC n'aha ichafụ enyela ndị ndọrọndọrọ ọchịchị ndụmọdụ ka ha gbara okwu akpọmasị ọsọ.
content_360	NBC kwukwara ka ha gbara agwa ọbụla ga-eme ka ntuliaka na-abịa n'afọ 2019 ghara ịga nkeọma.
content_360	Ọ bụ onyeisi ha bụ Mallam Ikra Bilbis, nyere ndụmọdụ a n'ọgbakọ ha mere na Sokoto n'ụbọchị November  26, 2018.
content_360	Ụmụnne Ojukwu na nwunye ya gara ụlọikpe maka akụnaụba nna ha
content_360	N'icheta ndụ o biri n'ụwa, Elliot Uko, onye buru Ojukwu akpa ọtụtụ afọ tupu ọ nwụọ, kwuru na Ojukwu ejighị ịhụnanya Ndigbo nwere ebe ọ nọ kpaa ego dịka ndị ndorondọrọ ọchịchị ugbua na-eme.
content_360	Cheta na a na-eme ncheta ọnwụ Chukwuemeka Odumegwu Ojukwu dịka ọ gbara afọ asatọ.
content_360	Ndị otu Ipob kwuru na ndị uweojii na-atụ asị
content_360	Ndị uweojii ewepụtala aha mmadụ iri atọ na atọ ndị ha na-ebo ebubo na ha gburu otu onye otu ha n'ọgbaghara mere na Nnewi.
content_360	Ha kwukwara na ndị Ipob merụrụ "onyeisi ndị uweojii (DPO) ogige Central Police Station (CPS), Nnewi bụ CSP Babalola Adewunyi, ASP Micheal Duru nke 'Area Command, Nnewi' nakwa Inspector Akinbami Olaniyi nke CPS Nnewi ahụ.
content_360	N'egwuregwu
content_360	Otu Manchester city na united na-eme karị ọzụzụ ka ha wee dị sam maka egwuregwu bọọlụ
content_360	O nwere ihe di iche n'etiti Man United na Man city?
content_360	Otu egwuregwu Manchester United na-anata ego ụgwọ ọnwa ji nde pound 500 karịa nke otu Manchester city n'ime otu afọ dịka Global Sports Salaries Survey si kwupụta.
content_360	N'ofesi
content_360	Alaọmajiji gburu mmadụ ruru narị isii na Iran n'afọ 2017
content_360	Ihe  karịrị mmadụ narị asaa emerụọla ahụ n'ala ọma jiji mere n'ọdịda anyanwụ Iran n'abali ụbọchị ọnwa Nọvember 25.
content_360	E nwebeghi onye e kwuru nwụrụla nụ maọbụ onye merụrụ ahụ.
content_360	Ihe a mere n'akụkụ ebe ala ọmajiji gburu mmadụ ruru narị isii n'afọ 2017 mere.
content_360	Inec: Bia nara PVC gị
content_360	Ụlọọrụ na-ahụ maka ntuliaka bụ INEC ndị dị na mpaghara ọwụwanayanwụ agwala ndị mmadụ ka ha gaa n'okpuru ọchịchị obodo ha ga were akwụkwọ ntụliaka ha bụ PVC na bekee.
content_360	Ọnụ na-ekwuru ndị INEC n'Imo Steeti bụ Oriakụ Benson kwuru na 'PVC' ndị debara aha site n'afọ 2017 rue n'ọnwa Juun nke afọ 2018 apụtala.
content_360	O kwuru na nkesa 'PVC' ga-amalite taa n'isi ụlọọrụ ha dị n'okpuru ọchịchị obodo dị iche iche na Steeti ndị dị na mpaghara ọwụwanyanwụ.
content_360	Inec na-eti mkpu maka 'PVC'
content_360	Mkparịta Gọọmentị na ASUU
content_360	Gọọmentị na otu jịkọtara ndị nkuzi mahadum bụ ASUU ga-enwe mkparịta ụkọ ọzọ taa iji mee ka ha kwụsị abụbọ ọrụ ndị otu a na-agba.
content_360	Onyeisi ndị ASUU bụ Biodun Ogunyemi kwuru na ọ bụrụ na gọọmentị mee ihe ha kwesiri ime na ha ga-akwụsị abụbọ ọrụ a nọrọla izụụka atọ.
content_360	Asuu strike: Ihe na-eme ugbua na mahadum ala Igbo
content_360	Ọdịda ọnụego mmanụ
content_360	Egwu ji ndị ọkachamara n'ihe mgbasara akụnaụba dịka ọnụ mmanụ agbadị dara rue dọla iri ise na asatọ kwa otu udu mmanụ n'ahịa mbaụwa.
content_360	Cheta na ndị isi ọchịchị bụ Federal Executive Council na bekee gbadoro ụkwụ na ọnụ mmanụ ịda dọla iri isii wee hiwe mkpata na mmefu nke afọ a.
content_360	N'ofesi
content_360	Praịm Mịnịsta mba Briten bụ Theresa May agwala ndị ọmeiwu ha na ọ bụrụ ha gbahapụ nkwerikọta 'Brexit' na ọ ga-ebute nkewa na adịghị n'otu.
content_360	Okwu ya na-abịa dịka ndị ndu mba ndị nọ na European Union tinyechara aka n'akwụkwọ nkwekọrịta maka 'Brexit'.
content_360	N'egwuregwu
content_360	Onye na-agbara Super Falcons bọọlụ Asisat Oshoala ekwuola na ọnọdụ ọma ha nọ n'asọmpi Iko mba Afrịka abụghị ọrụ otu onye kama ọ bụ mammịrị anyụkọtara ọnụ.
content_360	Oshoala nyere goolụ atọ na mmeri ha ji ọkpụ isii merie ndị Equitorial Guinea iji baa agba abụọ nke ikpeazụ.
content_360	Nkeji
content_360	Ihe nkiri
content_361	Akụkọ dị mkpa
content_361	Mkpatịta ụka ndu Chad Basin
content_361	Buhari na ndị isiala ndi ọzọ nọ na Chad Basin si na ha ga etinye uche na-ibuso Boko Haram agha
content_361	Ndị isiala mba Naịjirịa, Chad, Niger na Central Afrịcan nọ n'ọgbakọ n'isi obodo Chad bụ N'Djamena n'ilebanye n'okwu gbasara nchekwa na mba ndị ahụ.
content_361	Ọgbakọ a nke ga-ewe otu ụbọchị ga-enyere ha aka ihiwe ọrụ ọtawaike n'ibuso Boko Haram agha.
content_361	Egbuola ndị ọkụ azụ na Lake Chad
content_361	Ndi oji ego achụ ego n'ahịa Nkwo Nnewi ekwuola na ha ga-agbape ahịa ha dịka ha na-eche ịnụ ihe ndi uweojii na gọọmentị na-ekwu maka ndị otu ha eji eji.
content_361	Ha kwukwara na ọ bụrụ na a tụhapụghị ha, na aga agbachikwa ahịa ahụ, tinyekwara ahịa niile dị n'Anambra rue mgbe atọhapụrụ ndị a.
content_361	Ihe mere Gọvanọ Obiano ji chọ ka atọghapụ ụfọdụ ndị mmadụ uweojii nwụchiri na Nnewi
content_361	EFCC ga-enyo ndị ego ndị ndọrọ ndọrọ ọchịchị
content_361	Buhari họpụtara Magu ugboro abuọ ka ndị sineti were ya dịka onye isi EFCC
content_361	Ụlọọrụ EFCC ekwuola na ha ga-enyoba anya n'ego niile otu ndọrọ ọchịchị na-enwete maka ntuliaka 2019.
content_361	Onyeisi ụlọọrụ ahụ bụ Ibrahim Magu kwupụtara nke n'ọgbakọ ndị gọvanọ mere n'Abuja.
content_361	A ga-amachi otu ndọrọndọrọ ọchịchị ike ego
content_361	N'ofesi
content_361	Michael Cohen onye bụbu ọkaiwu Onyeisiala mba Amerịka bụ Donald Trump ekwuola na ọ tụrụ asị nye ndị omeiwu gbasara ụlọukwu Trump na-arụ na Rọshịa.
content_361	Cohen pụtara n'ụlọikpe na-atụghị ma kwupụta nke a n'ihu ọkaikpe  n'obodo New York
content_361	Nkeji
content_361	Ihe nkiri
content_361	N'akụkọ yiri ibe ya otu websait ọhụrụ akpọrọ "CrossCheck Nigeria" apụtala ebe a na enyocha ma akụkọ ọbụla pụtara ma ọbụ akụko ụgha.
content_361	Ọtụtụ ndị nta akụkọ sị mba ofesi tinyere aka n'ịmụpụta websait a makana a chọpụtara na ọtụtụ akụkọ ụgha na-efegharị na Naịjirịa ugbua.
content_361	Agbagheela ụlọomeiwu Anambra steeti
content_361	Ndị uweojii ekwuola na ha mehela ụlọomeiwu Anambra steeti.
content_361	Cheta na ndị uweojii mechiri ya bụ ụlọomeiwu maka ọgbaghara bidoro maka nchụda a chụdara Rita Maduagwu bụbụ onyeisiụlọomeiwu ahụ.
content_361	Ha na-ekwukwa na ha ga-agba mbọ hụ na nwuchiri onyeọbụla chọrọ ịkpalite nsogbu n'ụlọomeiwu ahụ ọzọ.
content_361	N'ofesi
content_361	N'ofesi, onyeisi mba Ukrain na-arịọ obodo dị iche cihe n'okpuru NATO ka ha zite ndị agha enyemaka ngwa ngwa maka ebubo ha na-ebo na Rọshịa chọrọ ka Ukrain laghachị azụ dịka obodo nọrọ n'okpuru ala
content_361	Rọshịa.
content_361	N'egwuregwu
content_361	N'egwuregwu, onyeisi "Nigeria Football Federation" bụ Amaju Pinnick ekwuola na ọ mara otu Falcons ga-enwe mmeri na asọmpị ikpeazu nke iko mba ụwa nke ụmụnwaanyị.
content_361	Falcons na Bayana Bayana sị mba Saut Afịrịka ga-ezute n'ụbọchị mbụ nke ọnwa Dizemba nke afọ a.
content_361	Gee nkeji BBC
content_361	Lee ihe nkiri
content_362	Super Falcons
content_362	Mmeri Super Falcons meriri otu Bayana Bayana nke South Africa emeela ka ha bute iko nke itolu (9) n'asommpi AWCON.
content_362	Ka nkeji 90 agbazuru bọọlụ, enyekwara ha nkeji iri na atọ ọzọ mana onweghị onye nyere goolu.
content_362	Gịnị mere bọọlụ ụmụnwaanyị anaghị amasị gi?
content_362	Super Falcons enweela onye nkuzi ọhụrụ
content_362	Ị ma ụmụnwaanyị ji ndị Super Eagles n'ọrụ?
content_362	Nke a mere ha jiri gbaa penariti bụ nke ndị Super Falcons ji gbajie ha aka napụ ha ya bụ iko ka ha nyere goolu anọ ebe South Africa nyere atọ.
content_362	Nke a bụ ugboro 11 agbagoro egwuruegwu a. Naịjirịa jide itoolu ya ebe Equatorial Guinea ji abụọ ndị ọzọ.
content_362	South Africa azọọla iko a na-agba nke ikpeazụ ugboro anọ na-achitaghị aja. N'ime ugboro anọ ahụ, ha na Naịjirịa agbaala ugboro abụọ bụ nke Naịjirịa merichara ha.
content_362	Abịa n'otu ụmụnwaanyị gbara asọmpi nke 2018 a, ihe karịrị ọkara n'ime ha na-agba bọọlụ na mba ofesi, ebe ndị ọzọ na-agba bọọlụ na Naịjirịa.
content_362	N'ime otu a sokwa gaa, a kpọrọ aha mmadụ anọ n'ime mmadụ 15 nwere ike inweta ihe nrite "Nwaanyị kacha agba n'Afrịka" nke 2018.
content_362	Onye nchịkọta otu Falcons bụ Thomas Dennerby, sokwa na mmadụ ise nwere ike inweta ihe nrite "Onye nkuzi kacha akuzi" nke 2018.
content_362	Ndị egwu
content_362	Ndị oche goolu
content_362	1) Tochukwu Oluehi
content_362	Oluehi na-eyi uwe e dere 1, na-eche goolu na Rivers Angels dị na Rivas steeti na Naịjirịa.
content_362	A mụrụ ya n'afọ 1987.
content_362	Tochukwu Oluehi echeerela Naịjirịa goolu ihe ruru afọ asatọ
content_362	2) Christy Udogadi Ohiaeriaku
content_362	Ohiaeriaku na-echere ndị Confluence Queens dị na Kogi steeti goolu.
content_362	A mụrụ ya n'afọ 1996.
content_362	3) Chiamaka Cynthia Nnadozie
content_362	Nnadozie na-echere ndị River Angels bọọlụ.
content_362	A mụrụ ya n'afọ 2000.
content_362	Chiamaka cheere otu Flamingoes nke Naịjirịa goolu n'asọmpi Iko Mbaụwa ndị dị afọ 17 n'afọ 2016
content_362	Ndị na-agba n'azụ
content_362	4) Onome Ebi
content_362	Ebi na-eyi uwe e biri ise n'elu, na-agba bọọlụ na Henan Huishang dị na mba China.
content_362	A mụrụ ya n'afọ 1983.
content_362	5) Osinachi Marvis Ohale
content_362	Ohale na-eyi uwe e biri atọ n'elu, na-agba bọọlụ na Vaxjo DFF dị na mba Swidin.
content_362	A mụrụ ya n'afọ 1991.
content_362	6) Glory Ogbonna
content_362	Ogbonna na-agba bọọlụ na Ibom Angels dị n'Akwa Ibom steeti.
content_362	A mụrụ ya n'afọ 1998.
content_362	7) Josephine Chukwunonye
content_362	Chukwunonye na-agba bọọlụ na Asarums IF dị na mba Swidin.
content_362	A mụrụ ya n'afọ 1992.
content_362	8) Ngozi Ebere
content_362	Ebere na-agba bọọlụ na Barcelona FC dị na mba Spen.
content_362	A mụrụ ya n'afọ 1991.
content_362	Ebere so n'otu Super Falcons buliri Iko Mba Arịka n'afọ 2016
content_362	9) Faith Ikidi Michael
content_362	Ikidi na-agba bọọlụ na Piteå IF dị na mba Swidin.
content_362	A mụrụ ya n'afọ 1987.
content_362	Faith Ikidi malitere ịgbara Naịjirịa bọọlụ n'afọ 2004
content_362	10) Sarah Nnodim
content_362	Nnodim na-agba bọọlụ na Nasarawa Amazons dị na Nasarawa steeti.
content_362	A mụrụ ya n'afọ 1995.
content_362	Ndị egwu etiti
content_362	11) Ngozi Okobi
content_362	Okobi na-agba bọọlụ na Eskilstuna United dị na mba Swidin.
content_362	A mụrụ ya n'afọ 1993.
content_362	12) Anam Imo
content_362	Imo na-agba bọọlụ na Nasarawa Amazons dị na Nasarawa steeti.
content_362	A mụrụ ya n'afọ 2000.
content_362	13) Halimatu Ayinde
content_362	Ayinde na-agba bọọlụ na Asarum IF dị na mba Swidin.
content_362	A mụrụ ya n'afọ 1995.
content_362	14) Rita Chikwelu
content_362	Chikwelu na-agba bọọlụ na Kristianstand DFF dị na mba Swidin.
content_362	A mụrụ ya n'afọ 1988.
content_362	15) Amarachi Okoronkwo
content_362	Okoronkwo na-agba bọọlụ na Nasarawa Amazons dị na Nasarawa.
content_362	A mụrụ ya n'afọ 1992.
content_362	Ndị na-agba n'ihu
content_362	16) Asisat Oshoala
content_362	Oshoala nwetara ihe nrite "nwaanyị kacha agba n'Afrịka" nke afọ 2017, ma bụrụkwa onye kacha gbakpuo bọọlụ na neetị n'Iko Mba Afrịka nke 2016.
content_362	Ọ na-agba bọolụ na Dalian Quanjain FC dị na mba China.
content_362	A mụrụ ya n'afọ 1994.
content_362	17) Desire Ugochi Oparanozie
content_362	Oparanozie malitere ịgbara Naịjirịa bọọlụ n'afọ 2010. O nwetara ihe nrite boot ọlaedo a na-enye onye kachasị nye goolu nke asọmpi AWCON e mere n'afọ 2014.
content_362	Ọ na-agbara otu Guinamp dị na mba Frans bọọlụ.
content_362	A mụrụ ya n'afọ 1993.
content_362	18) Francisca Ordega
content_362	Ordega na-eyi uwe 17, na-agba bọọlụ na Washington Spirit dị na mba Amerịka, mana ezigara ya Atletico Madrid na mbinye.
content_362	Ọ nọchitela anya Naịjirịa n'asọmpi ndị na-agafeghị afọ 17 nakwa nke ndị na-agafeghị afọ 20.
content_362	O so Naịjirịa bulie iko atọ n'afọ 2010, 2014, 2016.
content_362	A mụrụ ya n'afọ 1993.
content_362	19) Rasheedat Ajibade
content_362	Ajibade na-agbara FC Robo dị na Legọs steeti bọọlụ.
content_362	O nwetara ihe nrite "onye kachasị gbaa ọfụma" n'egwuregwu Naịjirịa na Kanada oge ha zutere n'asọmpi Iko Mbaụwa nke 2016.
content_362	A mụrụ ya n'afọ 1999.
content_362	20) Chinwendu Vera Ihezuo
content_362	Ihezuo na-agbara BIIK Kazygurt dị na mba Kazastan bọolụ.
content_362	O nwetara ihe nrite "onye kachasị gbaa ọfụma" n'egwuregwu Naịjirịa na Spen oge ha zutere n'asọmpi Iko Mbaụwa nke 2016.
content_362	A mụrụ ya n'afọ 1997.
content_362	21) Chinaza Uchendu
content_362	Uchendu na-agbara ndị Sporting club de Braga dị na mba Pọtugal bọolụ.
content_362	A mụrụ ya n'afọ 1997.
content_362	Onye nchịkọta
content_362	Thomas Dennerby malitere ịchịkọta otu Super Falcons n'ọnwa Jenụwarị nke 2018.
content_362	Ọ bụbu onye nchịkọta otu egwu ụmụnwaanyị mba Swidin.
content_362	Akụkọ ndị ga-amasị gị:
content_362	NAPTIP anwụchiela ndị na-atụ mgbere ụmụaka Anwụrụ ise nwere ike ibute ọnwụ n'ụlọ ọbụla
content_362	Ndị 'Ụkọchukwu Alakụba' bu egbe apụtala na Sokoto
content_362	Ihe isii ndị nne Nigeria ji bụrụ 'ọpụrụiche'
content_363	Atiku
content_363	Atiku meriri na ntuliaka imeụlọ PDP mere na ọnwa Ọktoba 2018
content_363	Onye ji aha PDP azọ ọkwa onyeisiala bụ Atiku Abubakar na osote ya bụ Peter Obi amalitela ịgba ọsọ achụm nta Vootu na Sokoto Steeti bụ otu n'ime ọdịda anyanwụ ugwu.
content_363	N'ozi ha wepụtara n'akara twitter ndị PDP, ha kwuru na ntuliaka 2019 bụ maka ọdịnihu ụmụaka na ndị ntoroọbịa Naịjirịa.
content_363	A wakpoola Atiku - PDP
content_363	Ụbịam na ndị ndọrọndọrọ ọchịchị ọ bụ nwanne?
content_363	Ndị otu pati si na steeti asaa gụnyere Sokoto, Zamfara, Kebbi, Jigawa, Katsina, Kano nakwa Kaduna so ya mgbe ọ gara imalite ịchụ nta vootu.
content_363	A na-tụ anya na Atiku ga-emepekwa ụlọọrụ ịchụ nta vootu ya nke ga-adị na Sokoto.
content_363	Ndị otu pati PDP kwuru na ha kwenyere na ọ bụ mpaghara ọdịda anyanwụ ga-edu ụzọ na Naịjirịa ma kwetekwa na ọ bụ Atiku ga-azọta oche onyeisiala na ntuliaka 2019.
content_363	Akụkọ ndị ga-amasị gị:
content_363	PLWD: INEC ga-eme ka ịtụ vootu diri ndị nwere nkwarụ nfe
content_363	'Ihe anyị chọrọ bu ka akwụọ anyị ụgwọ eji anyị'
content_364	Uche Nwosu abaala patị ọzọ
content_364	Akụkọ n'ewuewu bụ na Uche Nwosu a hapụla pati APC banye otu Action Alliance (AA).
content_364	Onye dị nso n'ebe Uche Nwosu na-achọghị ka a kpọ aha ya gwara BBC Igbo na ọ hapụru APC gawa zie AA, ọ gwara ọha etu a mgbe o rituru ụgbọelu sị Abuja lọta.
content_364	O kwuru na o mere nke a  n'ihi ịhụnanya o nwere n'ebe Imo steeti nọ karịa ndị ntoroọbịa ya.
content_364	Onye a gaa n'ihu kwuo na Uche Nwosu ga-akwado Buhari n'ịzọ ọkwa ọchịchị onyeisiala n'afọ 2019.
content_364	Ọnụ na-ekwuchitere ndị APC n'Imo steeti agbasola Uche Nwosu
content_364	N'aka ọzọ ọnụ na-ekwuchitere APC n'Imo steeti bụ FCC Onwuasoanya Jones gbara arụkwaghị m n'ọrụ ya, wee gbaso Uche Nwosu site n'ibu onye isi nchịkọta achunta vootu.
content_364	Akụkọ ndị ga-amasị gị:
content_364	NASS: Ndịọrụ ha na-eme ngagharịiwe n'ihi ụgwọọnwa
content_364	DSS anwụchiela nwunye onyeisiala adigboroja
content_365	Ụlọakwụkwọ na Legọs
content_365	Mmadụ na-akarị n'ụlọakwaụkwọ nke gọọmentị
content_365	Na mbụ, ọtụtụ mmadụ na-ahụta ụlọakwụkwọ ọha - maọbụ nke gọọmentị hibere - ka mmadụ niile na Naịjirịa na-agakari.
content_365	Mana  e mechara ruo mgbe ọ bụ ụlọakwụkwọ ndị nkiti, nke a kpọrọ "Private School" ka ọtụtụ mmadụ na-etinye ụmụaka ha.
content_365	Atụmatụ a bidoro mgbe ndị agha na-achị Naịjirịa.
content_365	'A na m ahapụ akwụkwọ iji chute ezigbo mmiri'
content_365	Anglican Priests protest: Ụlọakwụkwọ Crowther abụghị nke ndị ụka - Gọọmentị Anambra
content_365	Ugbua, ọ dịzị ka ọ bụ sọsọ ndị aka ha esichaghị ike ka na-akpọga ụmụ ha ụlọakwụkwọ nke a a kpọrọ "Public School" na Bekee.
content_365	Omume a sitere n'etu ụlọakwụkwọ ndị gọọmentị hibere jiri bụrụ ebe anaghị enye ụmụaka ụdịrị ọzụzụ ha chọrọ.
content_365	Ụfọdụ oge, ọ na-abụ na dị nkuzi n'onwe ha enweteghi ọzụzụ chara chara, nke mere ha agaghị enyenwụ ụmụaka ọzụzụ zuru ezu.
content_365	Ebe ndi nkuzi nwere ọzụzụ ọfụma, akwụghị ụgwọ etu o si kwesi, maọbụ mgbe ọ jiri kwesi, na-eme ka ume ọghụghụ gbochere ha ịkụzịrị ụmụaka ihe ọfụma.
content_365	Ụlọakwụkwọ nke nkiti dị na Lekki, Legọs. Ndị aka esighi ike adịghị etinye ụmụ ha na ụdịrị ụlọakwụkwọ a
content_365	Ọzọ bụ na gọọmentị adịghị etinye anya n'ihe banyere agam n'ihu ụlọakwụkwọ ndị a; adịghị enye ha ihe ha kwesiri iji ruọ ọrụ, maọbụ hibere ha ụlọakwụkwọ.
content_365	Ọ bụ ọnọdụ a mere ndị mmadụ jiri wepụtata iwu ga-eme ka ndị nọ na gọọmentị itinye ụmụ ha na ụlọakwụkwọ gọọmentị.
content_365	Onye wepụtara atụmatụ a bụ Sergius Osei Ogun.
content_365	E wezụgara atụmatụ a makana ụfọdụ ndị omeiwu kwuru na ọ ga-emegide ikike dịrị onye ịhọrọ ihe ha chọrọ.
content_365	O nwere ndị ihe wutere, mere ha ji tinye ọnụ na ya na Twitter.
content_365	Sulaiman Ibrahim dere na ya bụrụ na atụmatụ a gara n'ihu, ụlọakwụkwọ ọha ga-alaghachite etu ọ dị na mbụ.
content_365	Onye nwere akara @objz2 jụru ma enwereike ime ngaghari iwe maka ihe a?
content_365	@Adeyanj34605578 si na ekwesiri ikene onye wepụtara atumatu a bụ Maazị Ogun.
content_365	Na Facebook, Uchenna Ezeh kwuru na atụmatụ a amaka.
content_365	"Onye chọrọ ka nwa ya ga akwụkwọ n'ofesi ekwesighị ị gara ala anyị ozi. Ọ bụghi iwu mmadụ ịbụ onye ọrụ ọha."
content_365	O nweghi onye BBC hụru ekwenyeghị n'atụmatụ a.
content_365	Nke mere ajụjụ jiri bụrụ: "Atụmatụ ọ ka ga-aga n'ihu?"
content_365	Akụkọ ndị ga-amasị gị:
content_366	Fada Ejike Mbaka
content_366	Kemgbe e chiri ya ụkọchukwu na 1995, ọnwa Julaị 29, afọ 1995, Fada Ejike Mbaka bụ ụkọchukwu sitere n'ụtụtụ puo eze.
content_366	Bido n'ụlọụka Holy Ghost Cathedral bụ ebe mbụ e zigara ya ọrụ, Mbaka bidoro na-adọta igwe mmadụ n'ụka ụtụtụ n'ihi ka oziọma ya sị ada.
content_366	Fada Mbaka asaala ndị na-akọta ya
content_366	Ọchịchị Buhari bụ 'Demon-cracy' ọ bụghị Democracy - Fr Mbaka
content_366	Atiku bụ Bureau de Change - Mbaka
content_366	Na e gbughị oge aha ya wusara ebe niile n'ala Igbo dịka akụkọ ọrụebube so ofufe nro ya "Adoration Ministry" na-agbasasị.
content_366	Mana ihe ndị mere Mbaka onye ama ama na gburugburu Naijiria bụ okwu gbasara ndọrọndọrọ ọchịchị o kwurula n'elu ebe nchụaja.
content_366	Ọtụtụ n'ime amụma ahụ nke ọ na-ebu na mịnịstri ya nke na-adọta puku kwuru puku mmadụ kwa izuụka, ebe ụfọdụ emezughị.
content_366	Fr.Mbaka zutere Buhari n'afọ 2016 díka
content_366	Lee ụfọdụ okwu Mbaka kwurula pụtara ụka na Naijiria:
content_366	1. N'ụbọchị Mọnde, December 2, 2018, Mbaka gwara Peter Obi, onye so Atiku Abubakar azọ dịka Osote Onyeisiala na Chineke kpọrọ aka ntachi asị n'ihi na Obi jụrụ ịkpọpụta aha ego ọ ga-enye maka ịrụ ọrụ na mịnịstrị Mbaka.
content_366	Ọtụtụ ndị mmadụ katọrọ Mbaka na-ajụ ma ọ na-eke ngọzị Chukwu naanị ndị wetara ego mana na nzaghachi ndị katọrọ ya, Mbaka kwuru sị, "Anaghị m ana ego ikpere onye ọbụla ekpere."
content_366	2. N'ọnwa Oktoba, Mbaka kpọrọ Atiku 'Bureau de change' n'ihi ụdị ego igwe akụkọ kwuru banyere ndị mmadụ n'aka n'oge PDP meriri na ntuliaka imeụlọ ha na Pọt Hakọt.
content_366	3. Na 2015, Mbaka buru amụma na Goodluck Jonathan agaghị emeri na ntuliaka ọkwa onyeisiala nke afọ ahụ n'ihi na Chineke ajụla ya, kama na Buhari ga-emeri.
content_366	Amụma ya ahụ adịghị ọtụtụ ndị mmadụ mma ọkachasị Ndigbo n'ihi ịhụnannya ha nwere n'ebe Jonathan nọ, mana Buhari mechara merie.
content_366	4. N'ọnwa Janụwarị nakwa Oktoba afọ 2018, ka o gachara ihe dịka afọ atọ ọ batara ọchịchị, Fada Mbaka kwuru n'ozioma ya, sị,"Buhari gbanwee maọbụ a gbanwe gị"
content_366	Okwu butekwara ụka n'ihi na ọtụtụ nọ na soshal midia tara ya ụta sị na ọ bụ nkwado ya mere ka Buhari banye n'ọchịchị.
content_366	5. N'afọ 2014, Mbaka gwara ndị Imo ka ha ghara ịtụnyere Ikedi Okahim ịzọ ọkwa nke abụọ dịka Gọvanọ Imo maka iti ụkọchukwu ihe.
content_366	Ohakim kpụrụ afọ n'ala na ntuliaka ahụ. Mana e mechara, Mbaka rịọ mgbaghara sị na ọ bụ asị ka a tụdoro Ohakim.
content_366	6. N'afọ 2003, Mbaka kwuru na Chimamaroke Nnamanị, onye bụbu gọvanọ Enugwu steeti agaghị abanye ọkwa ọchịchị  agba nke abụọ.
content_366	Amụma ahụ emezụghị mana n'otu mkparịtaụka ya na onye ntaakụkọ.
content_366	Akụkọ ndị ga-amasị gị:
content_366	Ọbụghị eziokwu na Action Alliance akwụghị Uche Nwosu n'azụ - Obidiche
content_366	Ndigbo e nwere ọnụ okwu na ndọrọndọrọ ọchịchị Lagos?
content_366	Ụjọ ogbunigwe achụpụla ndị CNN n'ụlọọrụ ha
content_366	Ihe asaa mere ndị mmadụ anaghị egbochi ịtụrụ ime na Naịjirịa
content_367	Akụkọ dị mkpa
content_367	Ndị ahịa mmanụ ụgbọala na Gọọmentị
content_367	Ndị na-ere mmanụ ụgbọala na Naịjirịa ekwuola na onweghi  nkwerikọta ọbụla ha na gọọmentị nwere banyere ụgwọ ego dị  ijeri narị naịra asatọ e ji ha.
content_367	Onye odeakwụkwọ ha bụ Olufemi Adewole kwuru na ha ka kwụ ebe ha kwụ bụ ịkwụsị ọrụ dịka ụbọchị asaa ha nyere gọọmentị na-abịa n'ozuzu.
content_367	'Anyị ụmụ Naịjirịa atagbuola onwe anyị n'ahụhụ'
content_367	Mbaka arịọla Peter Obi
content_367	Soshial Midia na-enwu ọkụ n'okwu banyere arịrịo  Fada Ejike rịọrọ Peter Obi n'okwu ọ gwara ya n'ịzuụka gara aga.
content_367	Ọtụtụ kwuru na Mbaka e gosila ihe o ji bụrụ ezigbo nwa Chineke ebe ndị ọzị na-ekwu na okwu ya bụ ihe ihere nye ụka Katọlik.
content_367	Ihe ndị mmadụ na-ekwu maka arịrịọ Fada Mbaka rịọrọ Peter Obi
content_367	N'ofesi
content_367	Osote mịnịsta ọdịnala na mba Fransị bụ Laurent Nunez ekwuola na ihe ruru mmadụ puku iri atọ na otu esonyela na ndị ye akwa odo odo na-eme nghagharị iwe na mba ahụ.
content_367	Ngagharị iwe a nke bụ maka mbuli ọnụ mmanụ ụgbọala ka na aga n'ihu n'agbanyeghi na gọọmentị mba Fransị akwụsịtụla ya rue ọnwa isii.
content_367	N'egwuregwu
content_367	Mohamed Salah nyerela Liverpool goolu 44 n'afọ 2017/2018
content_367	Mohamed Salah na-enwu ọkụ dịka ọ bụ ya kachasị e nye goolu n'asompi dị na mba Yurope kamgbe otu afọ ma a gụpụ Lionel Messi.
content_367	Salah nyere goolu atọ na mmeri Liverpool ji ọkpụ goolu anọ merie Bournamouth n'asọmpi Premier lig.
content_367	Nkeji
content_367	Ihe nkiri
content_367	Ọkụ abaala ụlọahịa na Kaduna
content_367	Ọkụ ataala ọtụtụ ụlọ ahịa a na-ere redio, TV na ngawa ahịa "electronic" ọzọ n'ụzọ Ahmadu Bello Way dị na Kaduna, isi obodo Kaduna steeti.
content_367	A na-eche na ọkụ a bidoro n'otu ụlọ ahịa n'elekere iri nke abalị Fraịde, ree ọtụtụ ụlọahịa.
content_367	Ahmadu Bello Way bụ ebe ọtụtụ ụlọahịa dị na Kaduna.
content_367	Ndị ọrụ gbata gbata na Kaduna dere n'akara Facebook ha na ha gaara ebe a ọku a gbara ịgbanyụ yainye.
content_367	Opec enwela nkwekọrịta nchabi mmanụ agbịdị
content_367	Opec, bụ ọgbakọ mba ndị na-emepụta mmanụ, achabiela oke mmanụ ha ga na-emepụta.
content_367	Mba iri ọzọ na-emepụta mmanụ na-anọghi n'otu ahụ so nwe nkwekọrịta na a ga-achabi mmepụta agbọ mmanụ otude na narị ise kwa ụbọchị.
content_367	Ebumnobi ha bụ na ọ ga-eme ka ego a na-ere mmanụ belata ọdịda ọ na-ada.
content_367	Azọgbuola mmadụ isii na Itali
content_367	Ndị mmadụ na-agba ọsọ ndụ azọgbuola mmadụ isii n'ebe a na akwọrị akụ n'obodo Ancona dị n'Itali.
content_367	Ebe mmadụ otu narị ọzọ merụrụ ahụ, nke mmadụ iri n'ime ha merụru ezigbote ahụ.
content_367	Mberede a mere ka awaụru ose ebe ndi a nọ.
content_367	N'egwuregwu,
content_367	Taa ka ndị Super Falcons ga-amata ndị ha na ha ga ezute n'asọmpị Iko Mbaụwa nke ụmụnwanyị a ga-agba n'afọ 2019.
content_367	Falcons ritere ohere ịga iko Mbaụwa a ka ha turu ugo n'iko mba Afrịka nke ụmụwanyị a gbara n'Accra, isi obodo Ghana.
content_367	Gee akụkọ ndị a n'ebe a:
content_368	Akụkọ dị mkpa
content_368	Lai Mohammed agọrọla aka ya
content_368	Minista na-ahụ maka mgbasa ozi bụ Lai Mohammed agọọla na onweghi ebe ọbụla na mgbe ọbụla o kwuru na onyeisiala Buhari agaghị asụli asụsụ obodo ya bụ Fulani.
content_368	Nke a bụ na nzaghachị akụkọ n'efegharị na o sịrị na Buhari agaghị asụlị asụsụ ha n'ihi nsogbu o nwere oge awarachara ụbụrụisi na mba ofesi.
content_368	Mohammed gwara BBC Pidgin na ọ nọghị na Naịjirịa kamgbe, na kezie oge ọ nọ kwuo ya bụ okwu. Ọ kpọọrọ nke a akụkọ ụgha ma kwuo na ọ bụ ndị iro APC na-atụ asị a.
content_368	Ugboro ise akụkọ ụgha kpọtụrụ n'Ala Igbo
content_368	Okorocha adọọla Ohanaeze Ndigbo aka na ntị
content_368	Okorocha na-ebo onye isi oche APC ebubo maka ntuliaka emere n'Imo
content_368	Gọvanọ Okorocha nke Imo steet adọọla Ohanaeze Ndigbo aka na ntị ka ha ghara ịdọnyere onye ọbụla ukwu na ntuliaka afọ 2019  kama ka ha mee ka Ndigbo niile dị n'otu.
content_368	Ozi a si n'aka onye odeakwụkwọ ya bụ Sam Onwuemeodo mgbe ndị na-ahazi emume ncheta ụbọchị Ndigbo kpọtụrụa n'Owere.
content_368	Mmeri Buhari bụ nke Ndigbo - Okorocha
content_368	Boko Haram egbuola ndịagha Naịjirịa ọzọ
content_368	Ndịagha Naịjirịa nọ ọrụ nchekwa na-ibuso ndị Boko Haram agha na ọwụwa anyanwu nke ugwu Naịjirịa
content_368	Ndị agha Naịjirịa abụọ ọzọ anwụọla dịka ngalaba Boko Haram nke Abubakar Shekau bụ onyeisi ha wakporo ogige ndịagha dị na Gulumba nke Bama, Borno Steeti.
content_368	Otu onye agha gwara ndị ntaakụkọ na ndị a ji ogbunigwe na gbagbu onwe nakwa ngwa agha ndịọzọ wakpoo ha n'oge abalị ụbọchị Satọde.
content_368	Mmadụ 15 nwụrụ na Maiduguri - Ndịagha Naịjirịa
content_368	Na mba ọzọ
content_368	Gọvanọ nke Al-Qadarif Steeti dị na mba Sudan bụ Mirghani Saleh na mmadụ anọ ndị ọzọ anwụọla n'ihe mberede ụgbọelu Helikọpta.
content_368	A chọpụtabeghi ihe butere mkpọkasị ụgbọelu a mere na mpaghara ọwụwanyanwụ nke Sudan.
content_368	N'egwuregwu
content_368	Onye na-agbara Manchester City bọọlụ bụ Raheem Sterling ekwuola na ndị na-ede akwụkwọ ntaakụkọ na-enye aka n'ịkwado ịkpa oke agbụrụ site n'ụzọ ha ji egosi ndị  isi ojii na-agba bọọlụ.
content_368	A kpasoro Sterling oke agbụrụ a n'asọmpi Manchester City na Chelsea gbara.
content_368	Nkeji
content_368	Ihe nkiri
content_368	Ụgwọ ndị mmanụ ụgbọala
content_368	Gọọmentị etiti ekwuola na ha ga-akwụ ndị ahịa mmanụ ụgbọala na nke agbịdị, ijeri naịra narị abụọ na iri atọ na isii n'izu a, nke bụ oke n'ime ijeri naịra narị atọ na iri anọ na asatọ e ji ha maka ụgwọ enyemaka.
content_368	Henry Ikem-Obih bụ onyeisi nlekọta ọrụ na NNPC Downstream, kwuputere nke a ka ọ na-agwa ndị ntaakụkọ okwu n'ụbọchị Satọde, Disemba 8, 2018.
content_368	O kwukwara na n'agbaneyghi na ndị ahịa mmanụ ji gọọmentị ụfọdụ ụgwọ, na agaghị amịpụ ya n'ụgwọ mbụ a gọọmentị ga-akwụ ha.
content_368	Ikem-Obih kwukwara na gọọmentị ga-akwụ oke ọzọ n'ime ụgwọ a n'afọ 2019, ma kwụchazie ya n'afọ 2020.
content_368	Cheta na ndị na-ere mmanụ kwuru na Gọọmentị ejigbuola ha n'ụgwọ nso nso a.
content_368	A kpọchiri ọbaego Peter Obi?
content_368	Ọnụ na-ekwuchitere Peter Obi bụ Val Obienyem, gwara BBC Igbo na ha amaghị ihe mere e ji kpachie ọbaego onye na-azọ ọkwa osote onyeisiala PDP, ma kwuo na ha na-eche ịnụ ihe onyeisiala nwere ikwu
content_368	gbasara ya tupu ha amara ihe ha ga-eme.
content_368	Mana otu na-ahụ maka nyocha mpụ na nrụrụaka bụ EFCC, agọrọla ụkwụ ha na aka ha, na ha amaghị maka ya.
content_368	Gụọ akụkọ a n'uju ebe a: A kpọchiri ọbaego Peter Obi n'ezie - Val Obienyem
content_368	Na mba ofesi,
content_368	Onyeisiala mba Amerịka bụ Donald Trump, ekwuola na John Kelly bụ onyeisi ndị ọrụ gọọmentị ya, ga-awụsa ọwa na ngwụcha afọ a.
content_368	Ọpụpụ Kelly ga-eme ya mmadụ iri abụọ na asatọ so Trump bido ọrụ na-apụ n'ọrụ n'ime afọ abụọ ọ bụrụla onyeisiala.
content_368	N'egwuregwu,
content_368	Mmeri Tottenham meriri otu Leicester City emeela ka ha nọrọ n'ọkwa nke atọ na tebulu Premier League.
content_368	Ebe Chelsea meriri Manchester City si n'ọkwa mbụ gbadata n'ọkwa abụọ, nọ n'ọkwa nke anọ na ya bụ tebulu.
content_368	Akụkọ BBC na nkeji
content_368	Ihe nkiri
content_368	Ndị na-eji igwe akpụ ụzụ gwara BBC na ha anaghị eji akpụobi ha achọ okwu, na ha na-eme ya ka ha nwee ike "tọọ ụtọ" n'anya.
content_369	Catholic Archdiocese nke Umuahia
content_369	Mater Dei Catholic Cathedral, nke dị na Azikiwe Road n'Umuahia
content_369	Ụnyahụ bụ Tuzde ka akụkọ kọrọ na nnukwu ụda dị ka ogbunigwe dara na Catholic Archdiocese nke Umuahia a na-etu Mater Dei Catholic Cathedral, nke dị na Azikiwe Road n'Umuahia.
content_369	Agbanyeghị na ndị isi ya bụ ụlọụka jụru ịgwa onye ntaakụkọ BBC okwu, akwụkwọ akụkọ ndị ọzo kọrọ na ya bụ oke ụda gbara n'elekere abụọ na ụma nke ehihie.
content_369	Ogbunigwe agbaala n'Enugwu steeti
content_369	A gbala ogbunigwe n'ụlọ Nwodo
content_369	Ndị isi mba Afrịka abụọ ezerela ogbunigwe gbara na nzukọ
content_369	Ụda ahụ mere ka ọtụtụ mmadụ nọ nso gbaa ọsọ ndụ ha chere na ọ bụ ogbunigwe dịka akwụkwọ News Agency of Nigeria si kọọ.
content_369	Ndị ha gbara ajụjụ ọnụ kwụrụ na ọ bụ tanki eji agba mmanụ ụgbọala nke e niri n'ala mgbe tereaka bụ ihe gbariri were mee ya bụ ụzụ dị egwu.
content_369	Ha sị na ihe mere ya bụ tanki jiri gbarie bụ maka ọkụ onye na-aza ihe ebe ahụ mụnyere n'elu ebe eliri ya bụ tanki bụ nke o ji gbaa ahịhịa ọkụ.
content_369	Ọ bụ uzuọkụ sị na ya bụ ọkụ mere ka ya bụ tanki gbarie.
content_369	Kọmishọna ndị uweojii na Abia steeti bụ Chris Eze gwara ndị ntaakụkọ na "ndị mgalaba ha ọkpọrọ Explosive Ordinance Department abalarị n'ọrụ ịma imi na ala mata ka ya hụ mmiri si banye opi ụgbọghịri.
content_369	Ọ kwere nkwa na mgbe adịghịanya na ndị mmadụ ga-amata nke bụ eziokwu.
content_369	Onye ntaakụkọ BBC chọpụtara na onweghị onye meruru ahụ site na ya bụ oke ụda nke dara, agbanyeghị na ndị isi ụka ahụ jụru igosi ọha ebe ya bụ tanki gbariri.
content_369	Mana akwụkwọ akụkọ Punch dere na ya bụ ụda kwaturu mgbidi dị nso ma gbarikwa ụgbọla ndị mmadị ndị na nke agbataobi ha.
content_369	Akụkọ ga-amasị gị
content_369	ASUP esonyela n'abụbụọrụ
content_369	Police: Nwoke na nwaanyị mekọọ n'ọha ha ga-aga nga afọ abụọ na ụma
content_370	Chris Kehinde Nwandu akọwala etu Cyber Crime Law nke ewepụtara n'afọ 2015 siri metụta ya.
content_370	Ọ kwuru na ndị mmadụ amaghị maka iwu a nke mere na ọ bụ ọnya na-amakarị ndị ntaakụkọ.
content_370	Nwandu kwuru na agbanyeghi na Naịjirịa nọ n'ọchịchị onye kwuo uche ya, ekwesiri ịnyocha iwu a iji nyere ndị ntaakụkọ aka ịrụ ọrụ ha n'atụghị egwu.
content_371	Akụkọ dị mkpa
content_371	Ulọọrụ 'Road Safety' ehiwela ụlọikpe mbugharị
content_371	Ụlọọrụ Road Safety
content_371	Ụlọọrụ na-ahụ maka Ejealọ njem ụgbọala bụ Road Safety ekwuola na ụlọikpe mbugharị  dị narị abụọ na otu nke ha hiwere maka ndị nnupuisi n'iwu na-achị okporoụzọ  ga-amalite ọrụ na Monde.
content_371	Onyeisi ha bụ Boboye Oyeyemi kwuru na onye ọbụla nupuruisi n'iwe ndị a ga-agba ekeresimesi nke ya n'ụlọ mkpọrọ.
content_371	Okporoụzọ Umunya ọ nyịala gọọmentị idozi?
content_371	Mkparịtaụka ndị ndu Chad Basin
content_371	Ndị ndu mpaghara Chad Basin
content_371	Ndị bịara ọgbakọ nke taa gụnyere Onyeisiala mba Chad bụ Idris Deby Itno, Onyeisiala Nijee bụ Mahamadou Issoufuo na Praịm Minista mba Kamerun bụ Philemon Yang.
content_371	Agha Boko Haram ga-agwụ site n'amara Chineke, Nke a bụ okwu onyeisiala Buhari gwara ndị ogbo ya si mba ndị ọzọ mejupụtara Chad Basin n'ọgbakọ ha nwere n'Abuja.
content_371	Ọgbakọ ha a bụ maka ịkpa nkata ụzọ ọhụrụ eji ebuso Boko Haram agha karịsịa n'oke ogbugbu ndị agha mba ndị a.
content_371	Ndị ndu Chad Basin akpala nta maka Boko Haram
content_371	N'ofesi
content_371	Ndị yi uwe odo odo eme ngagharịiwe na mba Fransị
content_371	Ndị yi uwe odo odo eme ngagharịiwe na mba Fransị e nupula isi na mmachị gọọmentị ma gaa n'ihu na ngagharịiwe nke werela izuụka ise.
content_371	Nke a malitere n'ihi ntinye ego n'ụtụisi mmanụ ụgbọala mana ọ baala n'okwu ndị ọzọ nke gụnyere inwogharị agụmaakwụkwọ.
content_371	N'egwuregwu
content_371	Asọmpi Manchester City na Everton
content_371	Nkeji
content_371	Ihe nkiri
content_371	Ndị Uweojii adọọla ndị omekaome aka na ntị
content_371	Ndị uweojii Naịjirịa
content_371	Ndị ụweojii n'Anambra steeti akala ndị na anata oriri ekeresimesi obi, sị ha natawa na egwu adịghị.
content_371	Haruna Mohammed bụ ọnụ na-ekwuru ndị uweojii na steeti ahụ sị na ndị otu ha na ndị ọrụ nchekwa ndị ọzọ ga-anọ ebe niile ma dọkwaa ndị na-agba egbe aṅụrị Bekee kpọrọ "Knockout" aka na ntị ha sepụ ya bụ aka enwe n'ofe n'izu a.
content_371	Ndị agha Naịjirịa eweliela mmachi UNICEF
content_371	Ndị agha Naịjirịa na-ebuso Boko Haram agha, mana ndị Boko Haram Kpọrọ ekwo nkụ
content_371	Ndị agha Naịjirịa eweliela mmachị ha machiri otu UN na-ahụ maka ọdịmma ụmụaka akpọrọ Unicef.
content_371	Cheta n'ụbọchị Fraịde na ndị agha Naịjirịa boro Unicef ebubo na ha na-agbara ndị omeketereihepụụjọ Boko Haram ama.
content_371	Ọ teela ndị Izrel mewere ka ụwa kwete na isiobodo ha bụ Jerusalem
content_371	N'ofesi, mba Australia esorola na mba nab atara West Jerusalem dịka isiobodo mba Israel.
content_371	Praịm Minista mba Australia bụ Scott Morrison sịkwa na ha nabatakwara ndị palistain ịkwụrụ onwe ha dịka mba nke ha, ma were East Jerusalem mere isiobodo ha.
content_371	Mo Salaheturula ugo ọkaibe nke Afrika
content_371	Mo Salah BBC African Footballer nke 2018
content_371	N'egwuruegwu, Mohammed Salah nke Ejipt eturula ụgọ ọkaibe nke BBC African Footballer nke afọ 2018.
content_371	Salah dị afọ iri abụọ na isii (26) bụ onye kacha nye goolu n'asọmpi "Premier League" ma bụrụkwa onye nyere goolu niile Egypt nyere na iko mbaụwa.
content_371	Gee Nkeji ụtụtụ
content_371	Akụkọ ga-amasị gị
content_371	Vice Presidential Debate: Ka o si gaa
content_371	VP Debate: Ihe mere Peter Obi ji ewu na soshal midia
content_371	Ọ fọrọ nwa ntịị ka ọdachi mee n'ụgbọelu Air Peace?
content_372	Secondus, Atiku, Obi
content_372	Atiku Abubakar na Peter Obi na-azọ ọkwa onyeisiala na osote ya n'okpuru PDP nọ n'Aba dị n'Abịa steeti ebe ha na-ezute ndị mmadụ na ọgbakọ obodo nke  a kpọrọ "Townhall meeting".
content_372	Atiku na Obi na Secondus kwuru okwu gbasara ike ọrụ, nchekwa, ọdụ ụgbọmmiri na ihe ndị ọzọ.
content_372	Peter Obi : Ọ bụ eziokwu na Igbo enweghị otu obi?
content_372	Restructuring: Osinbajo asaala Atiku
content_372	Atiku, Ezekwesili ebinyela aka n'akwụkwọ 'Peace Accord'
content_372	Atiku kwuru na o kwenyere na "Restucturing".
content_372	Ihe Atiku kwuru:
content_372	Ọ bụrụ na mba ndị Naịjirịa karịchara nwere ikike iji teknụzụ mee ka azụmahịa ha na-aga n'ihu, ahụghị m ihe ga-eme ka anyị ghara imenwu ya.
content_372	O kwesịrị ka ị nwee ike iji kọmputa gị debanye aha ụlọahịa gị n'akwụkwọ gọọmentị n'ime ụlọahịa gị.
content_372	O nweghị onye nọ na gọọmentị a  ghọtara ihe gbasara ọdụ ụgbọmmiri(ports) ka m si wee ghọta ya.
content_372	Onne na Calabar Ports: Amaghị m ihe mere na Ndị igbo na-atụbata ahịa anaghị esizi n'Onne na Calabar atụbata ahịa. Ọ bụ na ọ ka ada ọnụ isi ebe ndị a? Ọ bụrụ na anyị nye ha ihe agbamume, ha ga-alọghachị.
content_372	Ugbua, e nwere ihe ruru ndị ntorobịa nde 15 na-enweghị ọrụ, ọ bụ ihe a so bute nsogbu nchekwa na oke ogbugbu mmadụ na Naịjirịa.
content_372	Abụ m onye nwere ezi nkwenye na 'restructuring'
content_372	Nchekwa dị mkpa ka i nwee ike na-agara onwe gị ahịa gị na-abata na-atụghị ụjọ.
content_372	Anyị ga-eke ọrụ. Ị kewapụta ọrụ, ị meela ka akụnaụba mụbanye.
content_372	Echeghị m na Naịjirịa enwetụla ụdịrị ndị ndu a (Atiku na Obi) n'ọchịchị kemgbe Naịjirịa ji nwere onwe ya. Ị rụọ ụka a, tụnyere anyị.
content_372	Ihe Obi kwuru:
content_372	A na-ekwu na APC na-eke ndị mmadụ puku iri. Puku naira iri ọ ga-azụtanwu otu akpa osikapa Abakaliki?( Ndị mmadụ zara ya sị "Mba" )
content_372	Puku iri na abụọ ka a na-ere otu akpa osikapa si Abakaliki ugbua. Puku iri na abụọ a ga-ebidonwu ahịa osikapa?
content_372	Gọọmentị anyị ga na-agbazinye ndị SME ego ha ga-eji akwado azụmahịa ha.
content_372	Anyị ga-ewetu ego ole a na-akwụ na ego mgbazite n'ụlọakụ.
content_372	Ihe gbasara ọdọmmiri e si atụbata ahịa doro Atiku anya.
content_372	Ihe Secondus kwuru:
content_372	Onyeisi otu pati ahụ bụ Uche Secondus, kwuru okwu ebe ọ na-ekwu na ihe niile nọ na Naịjirịa akpụọla afọ n'ala.
content_372	O kwuru na onyeisiala Muhammadu Buhari nọ n'isioche, mana ọ maghị ihe na-aga n'obodo.
content_372	Ọ jụrụ ndị mmadụ sị "onyeisiala ọ ma na mpụ na nrụrụaka na-aga n'obodo? Ọ ma na a na-egbu ndị mmadụ aghara aghara? Ọ ma na agụụ na-agụ ndị mmadụ?"
content_372	Nke ọbụla ọ jụrụ, ndị mmadụ etie mkpu sị "mba! Ọ maghị".
content_372	O mechara kwuo sị "n'aka Atiku ka anyị ga-enweta Mandela nke Naịjirịa".
content_372	Ọ gwara ndị mmadụ ka ha tunye vootu ha ma chekwaa ya n'ihi na ndị uweojii anaghị arụ ọrụ ha etu o kwesịrị.
content_372	O kwuru na ọ bụrụ na ndị nchekwa na-arụ ọrụ ha ọfụma, na agaghị egbu Alex Badeh etu e si gbuo ya ụnyaahụ.
content_372	Ama m na ndi Igbo niile bụ ndị na-agba mbọ.
content_373	Tiwa Savage na Yemi Alade
content_373	Akụkọ dị mkpa
content_373	Akụkọ na-efegharị na soshal midia bụ na Tiwa Savage na Yemi Alade na-ekpere onwe ha ikpe banyere onye otele ya ka ibu.
content_373	Wizkid ọ bụ iko Tiwa?
content_373	Headies 2018: Simi o ga-enwe mmeri?
content_373	Yemi Alade bulitere okwu oge o dere na Twitter ya na "Ọ bụghị ime ka otele gị dịka ka oburu na foto, Ị ma na ị dịka akara edemede 'I'. Kwụsị ịghọgbu ndị ihe gị na-amasị. Were onwe gị ka chi gị ssi kee gị."
content_373	N'otu aka ahụ, Tiwa jikwara ikpe saa ya.
content_373	Tiwa gara n'ihu gwa ya ka ọ ghara ibido ọgụ ọ gaghị alụchali.
content_373	'Ọgụ' ahụ butere ndọrịtaụka n'etiti ndị ihe ndị otiegwu abụọ ahụ na-amasị.
content_373	Ebe ụfọdụ kwunyere Tiwa, ndị ọzọ kwụnyere Yemi.
content_373	@Terrybrainz kwuru na Yemi na-eghu Tiwa anyaọkụ kemgbe.
content_373	@Bigstan82745069 kwuru na Yemi Alade ka Tiwa Savage eewu na mba ofesi ọkachasị n'Afrịka, na otele ya kakwa nke Tiwa
content_373	Yemi Alade mechara rịọ mgbaghara maka ihe a odere, ma si na ọ bu ndụmọdu ka ya na-enye ndị mmadụ.
content_373	Ọkụ gbara ụgbọala mmanụ na Legos
content_373	Ọkụ agbala mmanụ na-ebu mmanụ na nso Maryland Bridge dị na Legos.
content_373	O nweghị onye ma ihe butere ọkụ ọgbụgba ahụ mana o mere ka ahịrị ụgbọala karia n'okporoụzọ gawara Ọjọta na Ketu dị na Legọs.
content_373	A kpọchiri ebe e hiwere mmalite ọsọ achụmnta vootu Hope Uzodinma n'Owere
content_373	Ndị a na-eche na ha na-arụrụ gọọmenti Imo steeti ọrụ kpọchiri ama egwuregwu Dan Anyiam dị n'Owere ebe e hiwere mmalite ọsọ achụmnta vootu Hope Uzodinma.
content_373	Ọnụ na-ekwuru Gọvanọ Rochas Okorocha bụ Sam Onwuemeodo n'ekwentị, o  kwuru na Uzodinma  etinyeghị akwụkwọ iji nata ikike iji ama egwuregwu ahụ mee ihe n'aka Kọmịshọna ọ dị n'aka.
content_373	EFCC nwuchiri mmadụ abụọ n'Enugwu
content_373	EFCC na-alụ ọgụ megide mmerụaka na ala Naijiria
content_373	Ngalaba na-ebu agha megide nrụrụaka bụ  EFCC mpaghara Enugwu anwụchiela mmadụ abụọ  bu nde dọla abụọ n'ụma  ụbọchị Tọsde na ọdọgbọelu Akanu Ibiam dị n'Enugwu.
content_373	Ndị uweojji Spen na ndị Katalonia kwatara
content_373	Ndị uweojii mba Spain na ndị obodo Catalonia ndị na-achọ nnwereonwe site  na spain kwatara na Barcelona.
content_373	Ndị Catalonia ndị na-emem ngagharịiwe tụrụ ndị uweojji okwute,ebe ndị uweojii siri okporo saa ha.
content_373	Roy Keane katọrọ ManU maka Mourinho
content_373	N'egwuregwu,
content_373	Onye bụbụ onye ndụ otu bọọlụ Manchester United bụ Roy Keane akatọla agwa ndị egwuregwu otu ahu kpasara Jose Mourinho.
content_373	Keane sị na agwa ha kpara tupu a chụọ Mourniho bu ihe mechụ ihu. Ọ sị na nke a gosiri na ha abụghi ndị zuru ka eme.
content_373	Ndi omekome awakpola ime obodo na Zamfara
content_373	Ndi mere ihe ahụ gbagburu ụmụaka na ndị okorobia na-agbalị iche obodo ahụ nche
content_373	Akụkọ sị Zamfara na-akọwa na ọtụtụ mmadụ nwụrụ mgbe ndị omekome wakporo  ime obodo atọ na steetị ahụ.
content_373	Mwakpo a mere na n'okpuru ọchịchị ime obodo Birnin Magaji.
content_373	Ndị bi ebe ahụ kwuru na ọtụtụ mmadụ nọ n'ugbo ha mgbe ajọọ ihe a bịakwutere ha.
content_373	N'okwu ndọrọndọrọ ọchịchị,
content_373	Onyeisi ndị Omeiwu Naịjirịa bụ Bukola Saraki akatọla bọọjetị Onyeisiala Muhammadu Buhari nyere ya na ndị otu ya ụbọchị Wenesde.
content_373	Saraki sị na ya bụ ihe Bekee kpóró Budget 2019 agaghị enyere Naịjirịa aka.
content_373	Ka nke a na-eme, onye bụbụ osote gọvanọ na Kano edurula ụfọdụ ndi na-akwado aka chịbụrụ Kano steeti bụ Rabiu Kwankwaso laghachi APC.
content_373	Hafizu Abubakar na ndị otu ya so kwankwaso gbaga PDP n'afọ a, mana ha ekwughi ma ọ ga-eso ha n'azụ na nlaghachi a.
content_373	N'ofesi,
content_373	James Mattis na Donlad Trump
content_373	Onye odeakwụkwọ Amerịka n'ihe banyere nchekwa bụ Jim Mattis etinyela akwụkwọ arụkwaghịm
content_373	Mattis sị na ya mere nke a makana echiche ya gbasara etu Amerịka na mba ofesi ga-emekọta adabaghị.
content_373	Ihe na-eme ka Trump si ndị agha Amerịka nọ agha na mba Sirịa lọta.
content_373	N'egwuregwu,
content_373	Naịjirịa na mba Congo, England na Czech ga-asọ mpi enyi na enyi tupu e bido asọmpị iko mbaụwa n'ezie
content_373	Super Eagles nke NaỊjirịa  ka bụkwa ndị nke iri anọ na anọ n'ụwa.
content_373	Nke gosiri na ha apụghi n'ọkwa ha no n'ọnwa Ọktoba.
content_373	Eagles bụ ndị nke anọ n'Afịrịka ka Senegal ka tụrụ ugo dịka ndi nke mbu n'Afịrịka.
content_373	Gee akuko a ebe a:
content_373	Ihe nkiri taa:
content_374	Akụkọ dị mkpa taa
content_374	N'egwuregwu,
content_374	Otu egwuregwu Rangers
content_374	Rangers International meriri otu USM BEL ABBESS nke mba Ọljiria n'asọmpi egbe buru ọ laa na nke CAF Confederations Cup, n'Enugwu.
content_374	Goolu abụọ Bright Silas gbakpuru n'ọkara nke mbụ n'asọmpi ahụ nyere ha mmeri mere ka ha tozuo.
content_374	Rangers ga-ezute onye ọbụla e meriri n'asọmpi agba ngwụcha nke Champions League n'egbe buru ọ laa, iji nweta ohere isonye na "group stage".
content_374	Ebe Lobi stars meriri Gor Mahia nke Kenya iji ruo ihe Bekee kpọrọ "Group stage" n'asọmpi Iko Afrịka a kpọrọ CAF Champions League, nke mere ya mbụ ha na-eru ọnọdụ a kemgbe afọ 2000.
content_374	Ọkụ gbara ụlọọrụ achụmnta vootu APC n'Enugwu,
content_374	Akụkọ na-eru anyị ntị na-akọwa na ọkụ gbara ebe George Tagbo Ogara na-azọ ọchịchị gọvanọ Enugu steeti, ji mere ụlọọrụ achụmnta vootu ya na ụgbọala abụọ.
content_374	Ọnụ na-ekwuchitere ndị uweojii n'Enugwu bụ Ebere Amarizu gwara BBC na ha na-esi imi n'ala inyoputa etu ọkụ a si bido.
content_374	Nzukọ Ecowas e mere n'Abuja,
content_374	Na nzukọ Ecowas e mere n'Abuja, Onyeisiala Muhammadu Buhari kpọkuru ndị isiala mpaghara ọdịda-anyanwụ Afrịka ka ha jikọọ aka ọnụ mara nke e mere gbasara mpụ, ndị omekataraihepụụjọ nakwa ihe gbasara mgbanwe ihu igwe.
content_374	Na nzukọ a, ha ekwuteghikwa okwu ịkpọbata mba Moroko n'ogige Ecowas dịka mba ahụ siri chọọ.
content_374	Na mba ofesi,
content_374	Onyeisiala mba Japan a ma dịka Emperor Akihito ekwuola ihe ga-abụ okwu ikpeazụ ọ ga-ekwu ụbọchị ncheta ọmụmụ ya n'ọha tupu ọ rịtuo n'oche n'ọnwa Epreelụ 2019.
content_374	Emperor Akihito
content_374	Nwa Akihito ga-anọchi ya n'afọ 2019
content_374	Akihito dị afọ iri asatọ na ise kwuru na ihe kacha emeda ya obi bụ na Japan agaghị agha ọzọ n'ime afọ iri atọ ọ chịchara, etu ha si gaa oge nna ya na-achị.
content_374	Osinbajo o kwuru na ndị yoruba nwe oche onyeisiala n'afọ 2023?
content_374	Osinbajo na Buhari
content_374	Okwu agbụrụ ga-achi Naijirịa n'afọ 2023 ka na-aga n'etiti ndị ọchịchị na ụmụ Naịjirịa
content_374	Ọtụtụ ụmụ naịjiria akatọọla okwu na-ewu na soshal midia na Osote onyeisiala Naịjirịa bụ Yemi Osibajo gwara ndị yoruba na onyeisiala Muhammadu Buhari ga-enye ha oche onyeisiala n'afọ 2023
content_374	maọbụrụ na ha tunyere ya  na ntuliaka nke 2019.
content_374	Ihe na-ewu na intanet bụ na o kwuru nke a mgbe ọ gara ịleta Eze ndị Oyo steeti bụ Alaafin, Oba Lamidi Adeyemi n'ụbọchị Disemba iri abụọ na abụọ nke afọ 2018.
content_374	Ụfọdụ ụmụ Naịjirịa kwuru na ha kwetere n'okwu ahụ ebe ụfọdụ na-ekwu na Osote onyeisiala enweghị ike ikwu udiri okwu ahụ.
content_374	Cheta na ndị dịka minista na-ahụ maka ihe gbasara ndị ọrụ na Naijiria bụ Chris Ngige , Odee akwụkwọ gọọmenti etiti bụ Boss Mustapha ,Joe Igbokwe kwuburu na ndị Igbo ga-enweta oche onyeisiala n'afọ 2023 maọbụrụ  na ha tunyere onyeisiala Buhari na ntuliaka 2019.
content_374	Ihe ndị mmadụ na-ekwu maka okwu a n'elu soshal midia
content_374	@honeyandsmart kwuru na udiri okwu a ekwesighị ị pụta n'ọnụ onyeisiala makana onye ọbụla nwereike ị bụ onyeisiala n'afọ 2023 ma o merie.
content_374	@Innocent_Nkire kwuru na otu Pati APC anaghị ekwu eziokwu gbasara agbụrụ ga-enweta oche onyeisiala n'afọ 2023.
content_374	Mana @VillageWizards kwuru na Osote onyeisiala bụ onye na-achọ udo agaghị ekwunwu udiri okwu a.
content_374	Otu NLC bụ otu na-agba mbọ maka ọdịmma ndị ọrụ
content_374	Otu na-ahụ maka ihe gbasara ndị ọrụ na Naịjirịa akpọrọ NLC n'ichafụ ekwuola na ha ga-eme ngaghariiwe n'ụbọchị asatọ nke ọnwa Jenụwari ,2019,
content_374	iji gosi na obi adịghị ha mma maka etu gọọmenti etiti si adọti imezu mbulite ego opekatampe ndị ọrụ Naịjirịa ruo puku naira iri atọ.
content_374	Ha chọkwara ka ụlọọrụ na-enyocha mpu na nrụrụaka na Naịjirịa bụ EFCC nyocha ebubo na-ewere ego "Paris club reFund" nakwa ego ndị ọzọ enyere ikwado ndị steeti ịkwụ ụgwọ ọnwa ndị ọrụ wee mee ihe ọzọ.
content_374	N'egwuregwu,
content_374	Ụkpa ekele ka na-agara onye nchịkota ọhụrụ otu egwuregwu Manchester United bụ Ole Gunnar Solskjaer,
content_374	dịka ụfọdụ na-ekwu na soshal midia na ọbịbia ya mere ka ndị otu egwuregwu Man united gbasie bọọlụ ike.
content_374	Egwuregwu nke mbu ndị Manchester United gbara n'okpuru Solskjaer mitara ha nnukwu mkpụrụ nke bụ na ha tiri otu Cardiff mmanwụ,
content_374	site n'inye ha ọkpụ goolu ise asatara otu n'egwuregwu Premiere League ha gbara n'ụbọchị Disemba 22, 2018.
content_374	N'ofesi, Ọnụ ọgụ ndị nwụrụ anwụ n'alaọmajiji Indonesia ka na-arị
content_374	Ihe ruru mmadụ iri isii na abụọ
content_374	Ihe ruru mmadụ otu nari, iri isii na asatọ  anwụọla ebe mmadụ nari asaa, iri anọ na asatọ merụrụ ahụ n'alaọmajiji mere n'Obodo Sunda Strait dị na Indonesia dịka ozi ndị ụlọọrụ ọchịchị obodo ahụ si depụta.
content_374	Ụlọ ọrụ na-ahụ maka nlekọta ebe ihe mberede mere kwuru na ya bụ  alaọmajiji mebiri ọtụtụ ebe obibi ndị mmadụ n'obodo ahụ.
content_374	Gere akụkọ BBC Igbo na nkeji ututu:
content_374	Ihe nkiri nke taa
content_375	Ka afọ 2018 ji nwayọ bịara n'isi njedebe, BBC Igbo na-echetara ụnụ akụkọ ndị mere ka obodo kpoo ọkụ n'afọ ahụ.
content_375	Nke gbara ụwa niile gharị bụ akụkọ mpụtagharị Nnamdi Kanu n'obodo Jerusalem kemgbe ọnwa Septemba nke afọ 2017.
content_375	Nke mekwara nso nso a ma bụrụ nke ka na-ewu, bụ akụkọ Jubril nke Nnamdi Kanu kwuru na onyeisiala Naịjirịa bụ Buhari abụghị onye nọ n'Aso rock.
content_375	BBC Igbo buru ya dịka akụkọ ụgha nke a kpọrọ "Fake news"
content_375	Ndị na-agbasa akụkọ Jubril sị na ọ bụ ntị ya ka ha na-ele, mana nti Buharị nke aka nri na nke aka ekpe ya adịghị otu
content_375	Nke mekwara nso nso a ma bụrụ nke ka na-ewu, bụ akụkọ Jubril nke Nnamdi Kanu kwuru na onyeisiala Naịjirịa bụ Buhari abụghị onye nọ n'Aso rock.
content_375	BBC Igbo buru ya dịka akụkọ ụgha nke a kpọrọ "Fake news"
content_375	Ugboro ise akụkọ ụgha kpọtụrụ n'Ala Igbo
content_375	Onyeisiala pụtara kwuo na ọ bụghị Jubril.
content_375	Okwu Fada Mbaka gwara Peter Obi mgbe ọ gara ịka ụka "Bazaar" kpokwara obodo ọkụ.
content_375	Mbaka kwuru na ọ bụrụ na Atiku na Peter Obi atụnyereghị ụlọụka ya , ha nwere ike ị da na ntuliaka na-abịa
content_375	Fada Mbaka asaala ndị na-akọtọ ya
content_375	Mbaka agọrọla aka n'ụkwụ ya maka Buharị
content_375	Mmepe ụlọọrụ BBC nke mere n'ọnwa Febrụwarị wuru ewu nke ukwu.
content_375	Ọtụtụ ndị ọzọ bịakwara emume ahụ
content_375	Taa bụ oke ụbọchị na BBC West Afịrịka
content_375	Ka anyị mepechara, anyị wetaara unu akụkọ ihe nwunye Nnamdi Kanu gwara anyị gbasara ebe di ya nọ.
content_375	Okwu o kwuru kpalitere ọtụtụ asịsa n'ebe ndị ọnụ na-eru n'okwu na Naịjirịa nakwa gọọmenti etiti nọ.
content_375	Akụkọ ọzọ dara ụda bụ akụkọ nwaanyị Igbo akpọrọ Mama Boko Haram.
content_375	Aisha Wakil gwara BBC Igbo etu o si zụọ ụmụaka bụ ndị otu Boko Haram taa.
content_375	Akụkọ Ụkọchụkwụ ama ama na Naịjịria mụrụ ụmụ ejima atọ ka afọ iri na itoolu gafechara, nyere ụmụ Igbo nakwa Naịjirịa niile oke obi ụtọ.
content_375	Okwu Abaribe kwuru maka ndị ọchịehi wuru ewu n'afọ 2018.
content_375	Asọmpi iko mbaụwa niile narakwara ụmụ Igbo uche.
content_375	World Cup: Ezi 'na-ahụ ụzọ' ekwuola na Super Eagles ga-eru ọkara-ikpeazụ
content_375	Ọzọ so ya bụ akụkọ nwuchi ụmụnwaanyị Ipob otu narị na iri anọ n'Owere.
content_375	Ụmụnwaanyị ahụ n'ụlọịkpe taa.
content_375	Ụmụnwaanyị anyị adaghị iwu ọbụla - Ọkaiwu Ipob
content_375	Atọghapụla ụmụnwaanyị IPOB n'Owere
content_375	Mmiri ide kpara mkpamkpa n'ala Igbo n'afọ 2018.
content_375	Akụkọ ha kpalitere nkata a na-akpa maka IVF.
content_375	Ụmụnwaanyị ise si n'ụlọakwụkwọ Regina Pacis dị n'Onịcha kpakwara ndị Igbo mgbe ha turu ugo n'asọmpi Technovation 2018 site n'ịbụ ọkaibe n'ụwa niile.
content_375	Akụkọ ndị ga-amasị gị:
content_375	"Egwu Eke atọ" ga-amalite na Jenụwarị 1 - Ndị agha Naịjirịa
content_375	Green Revolution: Ihe ndị Shagari mepụtaara ụmụ Naịjirịa
content_375	Etu ị ga-esi gbanahụ mwakpo na mmemme
content_375	'Second Niger Bridge dịka nkwa e kwere nwaanyị'
content_376	David Oyedepo, Ejike Mbaka na Enoch Adeboye
content_376	Ụkọchukwu na ewu ewu bụ Reverened Father Ejike Mbaka ekwuola na ọchịchị Buhari na-agbalị n'ihe gbasara ịrụ ụzọ nakwa inye ndị ọrụ ugbo ego mgbazinye eji arụ ọrụ.
content_376	O kwuru nkea mgbe ọ na-aka ụka iji nabata afọ ọhụrụ 2019 n'Adoration, Umuchigbo Iji Nike Enugwu.
content_376	Mbaka agọrọla aka n'ụkwụ ya n'Buharị
content_376	Ihe ndị mmadụ na-ekwu maka arịrịọ Fada Mbaka rịọrọ Peter Obi
content_376	Father kwuru na ya amaghị onye ga emeri na ntuli aka na-ahịa na 2019 ma kwuo na ya echeghị n'Atiku bụ onye nzọpụta Nijiria.
content_376	Onyere Buhari ndụmọdụ na ọbụrụ na ọ ga eye ntị chụpụsịa ndị ajọ mmadụ gbara ya gburu gburu na emebiri ya ihe, na gọmenti ya ga adị mma.
content_376	Ụfọdụ ụmụ Naijiria akatọọla ndị ụkọchụkwụ burula amụma maka ihe ga-eme n'afọ 2019.
content_376	Mbaka kwuburu na Buhari bụ "onye nzọpụta"
content_376	Dịka afọ 2019 malitere ụbọchị Tuzde, ọtụtụ ndị ụkọchukwu a maara aha ha ezipụtala ozi afọ ọhụrụ ha, iji nye ndị mmadụ ntụzi aka gbasara afọ a.
content_376	Mana ụfọdụ Ndị Naijiria kwuru na ha na-akụsasị ụmụ mmadụ anya n'ihi n'amụma Okeke buru dị iche na nke Okafor buru.
content_376	Ụfọdụ kwuru n'okpu Mbaka kpọrọ ka akwado Buhari bụ mere mere n'ihu gwọmpụtụ n'azụ.
content_376	Ihe Mbaka kwuru
content_376	N'okwu Chukwu ya na mmemme iji banye afọ ọhụrụ, onyeisi na-elekọta Adoration Ministry Enugu Nigeria, bụ Fada Ejike Mbaka, buru amụma na afọ ọhụrụ a ga-ewetara ọtụtụ ụmụnwaanyị ihu ọchị.
content_376	O kwuru na ọtụtụ ụmụnwaanyị aga ga-ekuru ejima abụọ na atọ na afọ a.
content_376	O kwukwara na afọ a ga-abụ oge mgbanwe tọrọ atọ nye ndụ ndị Naijiria.
content_376	Ihe ọzọ gbara elu dịka o siri kwuo bụ na ọtụtụ ndị ogbenye na ndị opekatampe ka aga-eburu ike n'ikikere ọchịchị ụlọọrụ nakwa n'ọchịchị obodo tinye n'aka.
content_376	Ihe Oyedepo kwuru:
content_376	N'okwu afọ ọhụrụ ya, onyeisi ụlọụka Living Faith Church, nke e jikwa Winners Chapel mara, bụ David Oyedepo, kwuru na afọ a, anyị ga-abụ ọkaibe n'ime ihe niile anyị n'eme.
content_376	Enoch Adeboye
content_376	Onye a bụ onyeisi ụlọuka Redeemed Christian Church of God, kpara ndị ụlọụka ya ọchị mgbe o kwuru na ọma na ọtụtụ ndị mmadụ n'eche ya ka okwu o okwu gbasara ntụliaka aga eme n'ala anyi na-afọ a.
content_376	Ọ gaziri n'ihu gwazie ndị ala anyi ka ha gaa n'ime akwụkwọ nsọ (Abụ akwa 3:22-23) iji mara ihe chineke n'ekwu maka obodo anyị.
content_376	Okey Ifionu
content_376	Ụkọchukwu na-elekọta Emmanuel Anglican Church, Railway Compound dị na Lagos, kwupụtara na-ewepụtala afọ a dịka mgbe ndị otu Kraisti ga-agbasa oziọma Kraistị na mbaụwa niile iji were rita mkpụrụobi.
content_376	Ọ gbadoro ụkwụ mkpebi a n'Akwụkwọ Ilu 11:30.
content_376	Paul Chikwem
content_376	Ụkọchukwu  na-elekọta ụlọụka Christian Penticostal Mission dị na Festac, Legos kwuru na afọ 2019 bụ afọ Chukwu ga-akwụ ụmụ ya ụgwọ ọrụ nke ukwuu.
content_376	Nkpebi a gbadoro ụkwụ na akwụkwọ Genesis (15:1).
content_376	Chikwem buru amụma na ụmụ Chukwu ga-enweta ụgwọ ọrụ pụrụiche site n'ịhụọma nke Chukwu na-enye(Abụọma 44:3).
content_376	"Aka nchekwa na nweta nke Chukwu ga-enye ụmụ Chukwu ezumike n'afọ 2019"(Exodus 33:14).
content_376	Paul Adefarasin
content_376	Onye ụkọchukwu a bụ onyeisi ụlọụka a kpọrọ "House on the Rock" kwuru na afọ 2019 ga-abụ afọ aha ụmụ Chineke ga-ada ụda na mba ụwa niile ma nwetakwa ọtụtụ ohere ime ihe ịrịbama n'afọ a.
content_376	Ihe Johnson Suleiman
content_376	Ahụrụ m Igbo dika onyeisiala n'afọ 2023 mana ha ga-agba mbọ na ha enweghị nkwekọrịta na gọmenti ugbua.
content_376	Akụkọ ga-amasị gị:
content_376	Etu Ị ga-esi mee ka afọ ọhụrụ baara gị uru
content_376	Ntụliaka 2019 agaghị abụ 'm emerighị e gbuom mmadụ'
content_376	Akụkọ dị mkpa: Mba US emechiela ụlọọrụ ha dị na Naịjirịa
content_376	Ihe iribama metụtara ndị Igbo n'afọ 2018
content_377	Srena Williams na Roger Federer
content_377	Ọpịa bọọlụ a ma dịka ọkaibe na tenis ụmụnwoke na mbaụwa bụ Roger Federer egosila Serena Williams na mmadụ na-aka ibe ya n' asọmpị ha gbara taa bụ Tuzde.
content_377	Federer na onye otu ya bụ Belinda Bencic  jiri ọkpụ 4-2, 4-3 merie Serena Williams na onye otu ya bụ Frances Tiafoe ka ha zutere n' asọmpi 'Hopman Cup' n'ụbọchị Tuzde na Perth.
content_377	Asọmpi 'Hopman Cup' bụ asompi nke mba na mba na-asọrịta nke na-abụ n'etiti nwoke na nwaanyị iji kwado asọmpi 'Australia Open'.
content_377	Nke a bụ mbụ Federer na Williams na-asọrịta mpi n'ụwa ha dịka ndị ọpịa bọọlụ.
content_377	Williams  na onye otu ya bụ nwoke nọchitere mba Amerika, ebe Federer na onye otu ya bụ nwaanyị nọchitere Swizaland.
content_377	Serena Williams chọrọ ibido asompi ụmụnwaanyị
content_377	Federer emeriela Australian Open!
content_377	Tupu a gbaa asọmpi ahụ, Federer na Williams kwuru okwu gosiri na ha abụọ na-atụ onwe ha na anya.
content_377	Ihe ndị ị kwesịrị ịma maka mmadụ abụọ:
content_377	Serena Williams
content_377	O ritela Grand Slam ugboro 23
content_377	Ọ dị afọ 37
content_377	O riteruola nde narị dola na ihe nrite na asọmpiFederer na-atụ Serena n'anya.
content_377	Ọ sị: 'Ndị mmadụ amaghị na Federer bụ ọkpọka.'
content_377	Roger Federer
content_377	O ritela Grand Slam ugboro 20
content_377	Ọ dị afọ 37
content_377	O riteruola nde narị dola na ihe nrite na asọmpi
content_377	N'akụkọ ọzọ,
content_377	Dịka a batara afọ 2019, nwa mbụ a mụrụ  n'alaigbo bụ Kamsi Eselu, bụ onye a mụrụ ka o ji naanị nkeji iri abụọ na anọ gafee elekere iri na abụọ (12:24 am) nke ụtụtụ ụbọchị mbụ nke ọnwa Jenụwarị, na Chukwuemeka Odumegwu Ojukwu Teaching Hospital dị n'Awka, Anambra steeti.
content_377	Nwunye gọvanọ Anambara steeti bụ Ebelechukwu Obiano, kwuru na Kamsi bụ ezigbo onyinye nye ndị Anambara
content_377	Gụọ maka ụmụaka ndị ọzọ a mụrụ n'afọ ọhụrụ n'ala Igbo ebe a: First baby: Nwa mbụ a mụrụ n'Alaigbo na 2019
content_377	Ndị alakụba gara ụka Kraịst
content_377	Ndị otu Islamic Movement of Nigeria bụ ndị otu Ibrahim El-Zakzaky e ji eji, so ndị ụka Katọlik gbakọọ n'ụka afọ ọhụrụ na St Mary's Catholic Church dị na Samaru, Zaria na Kaduna steeti.
content_377	Onye du ha gaa ije ahụ bụ Ọkamụta Isa Mshelgaru nke Mahadum ABU, kwuru na ọ bụ iji mee ka mmekọrịta dị n'etiti ofufe abụọ ahụ siwanye ike.
content_377	Na mba ofesi,
content_377	Onyeisiala mba Nọt Koria bụ Kim Jong-Un adọọla aka na ntị na o nwere ike igbanwe ebumnobi ya banyere ịkwụsị nrụpụta ngwaahịa nuklia ma ọ bụrụ na mba Amerịka gaa n'ihu imachibido ha.
content_377	Gee akụkọ BBC na nkeji ebe a:
content_377	Ihe nkiri:
content_377	Lee etu ndị Igbo si chụọ afọ 2018
content_378	Michelle na Jair Bolsonaro
content_378	E duola onyeisiala ọhụrụ mba Brazil bụ Jair Bolsonar, n'iyi ọrụ n'isiobodo ha bụ Brasilia.
content_378	Ndị na-akwado Bolsonar bụ onye bụbu onye agha, kwuru na ha na-ele anya "mgbanwe o kwere na nkwa" mana ọtụtụ na-atụ egwu na ụdịrị ọchịchị ya nwere ike ibutere ndị Brazil ahụhụ karịa nke ha nọ na ya.
content_378	Mba US, EU akatọla idu iyi ọrụ Odinga dụrụ onwe ya
content_378	US: Kwụsịnụ igbu ndị mmadụ na Naịjirịa
content_378	US emechiela ụlọọrụ ha dị na Naịjirịa
content_378	Obi US n'Abuja
content_378	Mba Amerika emechiela ụlọọrụ ha dị na Naịjirịa bụ nke dị n'Abuja na Legọs ruo mgbe amaghị ama.
content_378	Dịka ozi ha dere na ọbaozi Facebook, ha kwuru na mmechia sitere na n'ihe na-eme na mba ha.
content_378	Gọọmentị mba Amerika mechiri emechi kemgbe 22 Disemba 2018 maka na ha ekwọrịtabeghị maka ego Onyeisiala Trump na-ana iji rụọ mgbaaja Mexiko.
content_378	Dịka BBC Pidgin dere, ụlọọrụ US na Naịjirịa ga-emeghe ma ekpebie okwu gbasara ego ya bụ mgbaaja n'obodo ha.
content_378	Agbanyeghị na ndị ọrụ ha arụtụghị aka ebe ahụ, mmechie bụ ezigbo ọgbatauhie nye ndị niile akpọrọ oku maka akwụkwọ ikike ha.
content_378	Ka ọ dị ugbua, ya bụ mmechị emetutela ọtụtụ ihe na mba US dịke ọtụtụ ụlọọrụ mechirila emechị, ndị njem enweghị ike ime njem, ndị ọrụ anataghị ụgwụ ọrụ ha.
content_378	N'akụkọ ọzọ,
content_378	Otu NLC bụ otu na-agba mbọ maka ọdịmma ndị ọrụ
content_378	Ndị gọvanọ steeti iri na isii dị na Naịjirịa ekwuola na onweghị mgbe ha ji kwu na ha achọghị ịkwụ ego opekatampe ruru puku nari naira atọ kama  na ha ga-akwụli puku nari naira iri abụọ na ọma.
content_378	Ọ bụ Abdulrazaque Bello-Barkindo bụ ọnụ na-ekwuchitere ha kwuru nke a n'ụlọ ọrụ ha ụnyahụ.
content_378	N'Egwuregwu,
content_378	Dịka abanyegoro afọ ọhụrụ, ndị mmadụ na-eche kedụ ndị egwuregwu bọọlụ a ga-ere na ndị a ga-azụta. Paul Pogba, Isco na Adrien Rabiot so na ndị ha kpụ n'ọnụ.
content_378	Akụkọ ga-amasị gị
content_378	Ihe iribama metụtara ndị Igbo n'afọ 2018
content_378	Ihe mberede mere n'Enugu ataala isi 15
content_378	Nkeji nke taa
content_378	IIhe nkiri
content_379	Akụkọ dị mkpa:
content_379	Rochas agọọla na ya hapụrụ APC
content_379	Rochas Okorocha na Imo steeti
content_379	Rochas Okorocha na ndị pati ya bụ APC na enwe ọgbaagha n'Imo steeti
content_379	Rochas Okorocha agọọla  ya apụọla na APC sị na akụkọ ahụ na-efegharị nke kwuru na ọ banyela otu Action Alliance(AA) bụ aka ọrụ ndị nwetara ohere ịzọ ọkwa n'Imo steeti site n'ụzọ akwụghị ọtọ.
content_379	Ọnụ na-ekwuru Okorocha bụ Sam Ọnwụemedo kwuru na Rochas ka nọ na APC ma kwukwa na ọ ga-aga n'ihu n' ikwado ntuliaka Onyeisiala Buhari n'afọ 2019.
content_379	Ndị na-ahụ ka o si aga nwere afọ ojuju ka ntuliaka Congo si ga
content_379	Ndí na-ahú maka ntuliaka na mba Congo
content_379	Dịka ndị mba Congo chị obi n'aka na-eche mpụtara ntuliaka ha mere, otu jịkọrọ mba nọ n'Afrịka bụ African Union(AU) na otu mwulite mpaghara Ndịda-anyanwụ Afrika bụ 'Southern African Development Community' kwuru na gọọmenti Congo gbalịlr na-ịchịkọ ntuliaka ahụ.
content_379	Ndị na-ahụ ka o si aga (observers) kwuru na ha nwere afọ ojuju ka o si ga.
content_379	Ha katọọ gọọmenti maka igbochi ụfọdụ ịtụ vootu mana kwuo na ha were afọ ojuju ka ihe siri gaa.
content_379	Nke a bụ na agbanyeghị tigbuo-zọgbuo so ya bụ ntuliaka.
content_379	Mana ha katọrọ gọọmentị maka igbochi ụfọdụ ndị mmadụ isonye tuo vootu na ntuliaka ha mere.
content_379	E gbubiri intanet na mba ahụ ma gbochikwa mpaghara atọ ịtụ vootu na ntuliaka ahụ mere ụbọchịụka.
content_379	Ụfọdụ ahụghị ozu nwanne ha n'ụlọozu gbara ọkụ
content_379	ọkụ ọgbụgba
content_379	Ndị ezinaụlọ nwere ozu n'ụlọozu gbara ọkụ awakpola ụlọọzụ ahụ ịgbali nweta ozu nwanne ha.
content_379	Mana ụfọdụ na akwa akwa n'ihi na ha ahụghị  ozu nwanne ha.
content_379	Ọkụ gbara ozu karịrị 50 n'ụlọozu ụlọọgwụ Enugwu-Ukwu General Hospital,abali ole na ole gara aga.
content_379	Otu Chelsea azụọla Pulisic
content_379	Onye egwu bọọlụ bụ Christian Pulisic agalaa Chelsea ka a zụchara ya ego paụnd iri ise na asatọ (£58 million).
content_379	Christian Pulisic
content_379	Agbanyeghị na otu Chelsea egola ya, ọ ka ga na-agbara otu Dortmund bọọlụ rue na ngwụcha oge egwuregwu 2018-19.
content_379	Nwa amala mba Amerịka ahụ kpara ike ka ọ wachara ka ọnwa n'oge 2015-2016.
content_379	Site n'oge ahụ, ọ gbaalara ndị otu ya bụ Dortmund bọọlụ ugboro 115 na Bundesliga, ebe o nyere goolu 15 ma mepụta ohere inye goolu 24.
content_379	Mana ọ na-adọlị n'akụkụ otu Lucien Favre ndị gbaliterela n'elu Bundesliga, dịka  Bayern Munich anaghịzị ahụ azụ ha anya.
content_379	Kemgbe afọ 2018, otu Dortmund eretala ihe karịrị nde narị ato na iri atọ(£330 million).
content_379	Obi US n'Abuja sị ndị hakpọro oku bịa
content_379	Obi US n'Abuja
content_379	Obi US n'Abuja
content_379	Obi mba US dị n'Abuja na Legọs ekwuola na ndị niile ha kpọrọ oku maka ajụjụ ọnụ inwete akwụkwọ ikike mba ahụ nwere ike ịbịa maka ya.
content_379	Nke a bụ  agbanyeghị na ụlọọrụ ha mechiri emechi maka ọrụ ndị ọzọ.
content_379	'Aisha Buhari kwuru okwu ndị karịị mkpa'
content_379	Aisha Buhari agbarụọla ihe maka ihe na-eme n'APC
content_379	Aisha Buhari bụzị onyeisi nta vootu Ụmụnwaanyị APC
content_379	Nwunye Buhari na-ekwukarị uche n'ihe gbasara gọọmenti di ya
content_379	E meela Aisha Buhari onye ndu achụmta vootu di ya bụ Muhammadu Buhari.
content_379	Otu APC mekwara nwunye osote Buhari bụ Dolapo Osinbajo onye onyemaka Aisha n'otu ọrụ ahụ.
content_379	Ohaneze akpọkụọla Igbo maka ịdị n'otu
content_379	John Nnia Nwodo bụ onyeisi Ohaneze ndị Igbo
content_379	Onyeisi Ohanaeze Ndigbo bụ John Nnia Nwodo akpọkuola Igbo nọ na ụzọ na ndị nọ na ama ka ha do do do were otu uche na otu onu na-ekwu okwu mgbe niile.
content_379	Nnia Nwodo kwuru nke a n'ọgbakọ ndị 'World Igbo Leadership' kpokobara na emume Ekeresimesi ha.
content_379	Egwu ji INEC maka abụbụọrụ ndị ASUU
content_379	Mahmood Yakubu were oche dịka onyeisi Inec n'afọ 2015
content_379	Ndị ụlọọrụ INEC akpọọla oku ka ndị ọrụ nkuzi mahadum a kpọrọ ' Academic Staff Union of Universities,' ASUU, n'aha ịchafụ ka ha gbaa mbọ tọhapụ abụbụọrụ ha na-agbasa gọọmentị etiti.
content_379	Ọnụ na-ekwuru INEC bụ Festus Okoye kwuru na abụbụọrụ a nwere ike imetuta ntuliaka 2019 maka na agaghị ahụ ndị na-efe ala nna ga-enyere ha aka n'ọrụ.
content_379	Ndị nta egbuola mmadụ 37 na Mali
content_379	E gbuola ọtụtụ mmadụ n'ọgụ dị n'etti ndị ọchị ehị na ndị ọrụ ugbo
content_379	N'ofesi, Gọọmenti mba Mali ekwuputala na ihe ruru mmadụ iri atọ na asaa anwụọla n'aka ndị ha na-eche na ha bụ ndị dinta na mpaghara Mopti.
content_379	Gọọmentị na-etinye anya n'arụ a bụ nke ha sị na ọ tara isi otu Eze a kpọrọ Moussa Dialo na ezinaụlọ ya.
content_379	Ọ bụghị taa ka ndị Fulanị na-achi ehi na ndị ọrụugbo zowara ala na mmiri na Mali.
content_379	Arsenal agbapụ Fulham mkpụrụọkwụrụ ọkwụrụ n'anya
content_379	Arsenal
content_379	N'egwuruegwu, ndi otu egwu bọọlụ Fulham agbaghị afọ ọhụrụ nke ọma dịka Arsenal ji ọkpụ anọ asatara otu nyuo ha anya n'egwuruegwu Premiere lig agbara ụbọchị Tuzde.
content_379	Xhaka, Lacazette, Ramsey na Aubameyang bụ ndị gbara aka ahịa na ya bụ asọmmpi. Gee
content_379	Gee Nkeji Igbo
content_379	Lee ihe nkiri anyị taa
content_379	Akụkọ ga-amasi gị
content_379	Serena: Federer egosila Serena nkarị
content_379	Etu Ị ga-esi mee ka afọ ọhụrụ baara gị uru
content_380	Akụkọ dị mkpa taa
content_380	Ndị Naijiria akatọọla Inec maka ịhọpụta Amina Zakari
content_380	Amina Zakari, nwa nwanne Onyeisiala Buhari bụbu onye ọrụ ahụike na-ahụ ọkwa ọhụụ ya a
content_380	PDP, Ohaneze Ndigbo na ndị ọzọ akatọọla ọkwa dịka onye ga-akpọpụta onye meriri na ntuliaka onyeisiala Inec nyere onye ezinaụlọ Buhari akpọrọ Amina Zakari
content_380	Onyeisi ọhaneze bụ NNia Nwodu kpọrọ oko ka Zachari tinye akwụkwọ arụkwaghị n'ihi na nhọpụta ya dịka ọnye ga-achịkọta vootu na 2019 dị ka "Rangers ịhọpụta onye ga-egbu bọọlụ n'asọmpi ha(Rangers) na Kano pillars."
content_380	PDP kwuru site n'akara Twitter ha na anya ha dị n'ahụ Yakubu Mahmood onyeisi Inec ịhụ na ọ ga-eme ihe n'ụzọ ziri ezi.
content_380	Oby Ezekwesiri kwuru na odoro anya na onyeisi Inec na-eme ihe na ụlọọrụ ya aghaghị ile anya n'ihu eme ihe ha.
content_380	Onye nkuzi kwuru na ọkwa ahụ e nyere Amina Zakari edoghi onye ọbụla anya.
content_380	A tọhapụla ndị okpukpe Juu e ji eji
content_380	Atopụla ndị ụka Juu mmadụ iri ise na otu ndị uweojii tụnyere n'ụlọ mkpọrọ maka ime ngaghariwe n'Abia steeti.
content_380	Ndị uweojii anwụchiela ndị okpukpere Juu 51 mere ngagharịiwe n'Umuahia
content_380	Ọnụ na-ekwuru Ipob bụ Revered Peace onye gbara BBC Igbo ama n' ozi o zitere kwuru na ọ bụ ndị ọkaiwu Ipob gbapụtara ha bụ ndị anwụchiri kemgbe abali iri na otu nke ọnwa Disemba.
content_380	Ndị agha Naijiria akpọpụtala aha ndị otu ha nwụrụ n'ụgbọelu Boko Haram gbaturu
content_380	Lafia Dole bụ aha agha ebidoro ibuso Boko Haram kemgbe afọ 2015.
content_380	N'ozi nke ọnụ na-ekwuru ndịagha ahụ bụ Ibikunle Daramola wepụtara, o kwuru na ndị agha ise nwụrụ na ya bụ ụgbọelu nke dara oge ha na ndị Boko Haram na-akwata n'Ugwu-Awusa.
content_380	Dịka Daramola si kwuo, "ndị nwụrụ ma bụrụkwa ndị ahụrụla ozu ha bụ Flight Lieutenant Perowei Jacob - onye na-akwọ ụgbọelu ahụ; Flight Lieutenant Kaltho Paul Kilyofas - onye so akwọ ụgbọelu ahụ; Sergeant Auwal Ibrahim- onye ọrụ ụgbọelu; Lance Corporal Adamu Nura nakwa Aircraftman Meshack Ishmael."
content_380	Ụlọọrụ ntaakụkọ AFP kwuburu na ndị Boko Haram ahụ agbajiela ndịagha Naịjirịa aka ma chụpụ ha na ọnọdụ atọ ebe ha nọ na Borno Steeti ụbọchị Tuzde.
content_380	Ndịagha ụgbọelụ Naịjirịa kwupụtaburu na otu ụgbọelụ ha jị alụ agha Boko Haram na Damasak, Borno steeti efunyụọla anya pịị.
content_380	Ọnụ na-ekwuru ndịagha ahụ bụ Ibikunle Daramola kwuru nke a na-akara Twitter ha.
content_380	Ohere ịchụta ego na Naijiria esiwanyela ike
content_380	Naijiria agbadala na ngụkọ obodo kacha mma ịchụ nta ego na mba ụwa rue ọkwa otu narị na iri.
content_380	Niajiria sị n'obodo nke atọ n'afrika n'afọ 2018 gbadara rue mba nke iri na anọ dịka ngụkọ nke ụlọọrụ ntaakụkọ Forbes siri kwuo.
content_380	Ụlọikpe ajụla arịrịọ Dino Melaye
content_380	Dino Melaye na gọvanọ Kogi steeti were nnukwu esemokwu
content_380	Ụlọikpe ukwu dị n'Abuja ajụla inye ndị uweojii wakporo ụlọ Dino Melaye iwu ka ha hapụ ụlọ ya.
content_380	Melaye gbara akwụkwọ ịrịọ ụlọikpe ka ha nye ndị uweojii iwu ka ha sị n'ụlọ ya pụọ mana Okaikpe Maha nyere mkpebi ka anụ ikpe ahụ ngwa ngwa.
content_380	Ikpe ndị gburu Jamal Khasoggi amalite
content_380	N'ofesi, e bidola ikpe mmadụ iri na otu ana-ebo ebubo na ha gburu onyentakụkọ Jamal Khasoggi na mba Saudi Arabia.
content_380	N'egwuregwu,
content_380	Ndị otu egwuregwu Man city na Liverpool na-ezute onwe ha ụbọchị Tọzde n'asompị Premier League.
content_380	Ọ bụru na Man. City emerighị n'asompi a Liverpool ga-eji pọint itoolu aga ha.
content_380	Ọkụ bara n'ahịa n'Umuahia
content_380	Ọkụ gbara Ahịa Timbershade dị n'Enugwu
content_380	Ndị ahịa Aba Motor Park dị n'Umuahia akwaala arịrị maka ọkụ gbara ụlọahịa ha n'ụbọchị Wenzede.
content_380	Ka a na-ama imi n'ala ịmata ihe kpatara ya bụ ọkụ, akụkọ na-akọ na ọ bidoro n'otu ụlọahịa ebe adowara mmanụ ụgbọala.
content_380	INEC n'Enugwu ewepụtala akwụkwọ gosiri ka ntuliaka 2019 ga-adị
content_380	Inec: Bia nara PVC gị
content_380	Akwụkwọ a kwuru na ntuliaka Onyeisiala na ndị ndị omeiwu ga a bụ na mkpụrụ ụbọchị iri na isii nke onwa Febuary afọ a (Feb 16).
content_380	N'ofesi, China sị na ụgbọelụ satilite nke ha kpọrọ Change 4 adaala na oteaka n'elu ọnwa
content_380	Ụgbọ eluigwe ndị China
content_380	Ụgbọelụ satilite nke ọnweghị onye na-anya ya gbara ụkwụ na ya bụ ọdịda anyanwụ ọnwa mgbe ọkụrụ elekere irị na ụma na Beijing.
content_380	Gee nkeji a ebe a:
content_380	Lee ihe nkiri anyị nke taa ebe a:
content_381	Akụkọ dị mkpa
content_381	Oby Ezekwesili ekwuola na ihe kachasị mkpa ọ ga-eme bụ iwepu ntụkwasị Naịjirịa nwere na mmanụ agbịdị dịka ahịa na-ewebata ego.
content_381	O kwuru na ọ bụ akụnaụba obodo na-agbatu bụ ihe na-ebute nsogbu niile e nwere na obodo Naịjirịa
content_381	"Aga m eme ka Naịjrịa nakwa mba ndị ọzọ jịkọọ aka luso ndị na-eyi ndụ egwu agha" ka o kwukwara dịka o kpughere ya bụ usoro n'Abuja taa.
content_381	N'agbanyeghi na Oby Ezekwesili bụ aha ama ama, naanị ụfọdụ mmadụ ole na ole bụ ndị pụtara ịkwado ya.
content_381	Ọzọ,
content_381	Otu ụlọikpe kachasị na Rịvas steeti akagbuola ntuliaka imeụlọ abụo otu ndọrọndọrọ APC mere na steeti ahụ nke pụtara na onweghi onye ga-anọchị anya APC n'ịzọ ọkwa gọvanọ na ntuliaka na-abịa.
content_381	Mmadụ abụọ ihe a metụtara bụ Magnus Abe na Tonye Cole, bụ ndị malitere ịchụ nta vootu tupu ụlọikpe e mee mkpebi a.
content_381	N'otu aka ahụ, ngalaba na-ahụ maka ntuliaka bụ Inec, edepụtala ozi kwuru na ndị denyere aha maka ntuliaka 2019 karịrị mmadụ nde iri asatọ na anọ.
content_381	N'okwu ego
content_381	Ngalaba na-ahụ maka nchịkọta ụtụ isi na Naịjirịa bụ FIRS ekwuola na ego ha ritere n'afọ 2018 niile gafere naịra tarị ise n'ọma.
content_381	Na mba ofesi,
content_381	Gọọmentị mba Gabon ekwuola na ha anwuchiela ndị agha ise bụ ndị chọburu ị nara ọchịchị n'ike.
content_381	N'uche ndị agha ahụ ha chọrọ ịme ka obodo Gabon nwee ọchịchị onye kwuo uche ya
content_381	N'egwuregwu,
content_381	Otu bọọlụ Delta Force arịọla ndị nso ha mgbaghara dịka otu Bendel Insurance ji ọkpụ goolụ atọ merie ha n'asọmpị Nigeria National League.
content_381	Akụko BBC Igbo na nkeji
content_381	Ndị agha apụọla n'ụlọọrụ ntaakuko Daily Trust dịka gọọmenti etiti gwara ha
content_381	Ọnụ na-ekwuchitere Onyeisiala Muhammadu Buhari bụ Garba Shehu kwuru na esemokwu ọbụla dị n'etiti ndị agha na Daily Trust bụ ihe ekwesiri iji mkparịtaụka mezie.
content_381	Amabeghi ma ahapụla ndị ntaakukọ Daily Trust abụo ndị agha nwuchịrị.
content_381	Ngalaba "Lafia Dole" enwetala ndị ọchịagha ọhụrụ
content_381	N'akụkọ ọzọ metụtara nke a, ndị agha Naịjirịa ahọpụtara ndị ọchịagha ọhụrụ ha si ga-enye aka ịhụ na-emeriri BOKO Haram.
content_381	Akụkọ a si n'ọnụ ọchịagha Sani Usman bụ ọnụ na-ekwuru ndị agha Naịjirịa .
content_381	Ọchịagha Usman sị na ndị ga-arụ ọrụ na ngalaba Lafiya Dole.
content_381	N'ofesi,
content_381	Ndị aka ha dị n'ihe nkiri na Hollywood mere emume ntụrụ ugo a kpọrọ "Golden Globe Awards n'abali.
content_381	N'emume ahụ, ihe nkiri 'Bohemian Rhapsody' tụrụ ugo dịka ihe nkiri kachasị mma, ebe Onye nkiri Rami Malek so n'ihe nkiri ahụ tụrụ ugo dịka ọkacha eme ihe n'ihe nkiri n'afọ 2018.
content_381	Golden Globes bụ ohere ndị nkiri ji akụrụ ndi mere ọfụma n'ihe nkiri  n'afọ gara aga aka.
content_381	N'egwuregwu,
content_381	Wayne Rooney gbaara Manchester United bọọlụ afọ iri na atọ site n'afọ 2004 ruo 2017 tupu ọ gaa Everton bụ ebe o bidoro ịgba bọọlụ
content_381	Ọnụ na-ekwuchitere ọgba bọọlụ bụ Wayne Rooney ekwuola na ihe mere eji nwụchie ya n'ihi ịṅụbiga mmanya oke bụ maka enweteghi onwe ya oge ọṅụchara ọgwụ ụra.
content_381	A nwụchiri Rooney na Disemba 2018 n'ọdọ ụgbọelu Dulles dị na Virginia ebe e mechara rie ya iwu ọnụ ego dị dọla iri abụọ na ise.
content_381	Gee akụkọ ndị a ebe a:
content_382	Akụkọ dị mkpa
content_382	Ọkụ agbaala ụmụaka atọ nne hapụrụ n'ụlọ
content_382	Blessing Okafor hapụụ ụmụ ya atọ n'ime 'Container' gawa mkpa ya oge ọkụ gbara
content_382	Ọkụ gbara n'ọdọahịa nakwa ụlọ dị nso High Tension Road, Ugwuagba-Obosi n'Anambara steeti ụbọchị Tọọzde ataala isi ụmụaka atọ otu nne ji.
content_382	Ozi sị n' aka ndị uweojii na steeti ahụ kwuru na nne ha bụ Blessing Okafor anọghị n'ụlọ oge ọkụ bidoro ma gbagrie ụmụ ya ;Chimerie, nwa nwoke dị afọ ise; Onyedika nwa nwoke dị afọ anọ nakwa Esther, nwa nwaanyị dị afọ atọ.
content_382	Ọnụ na-ekwuru ndị uweojii na steeti ahụ bụ Haruna Mohammed onye kwuru na amabeghị ihe butere ọkụ ahụ kwuru na  e bugala ozu ndị ahụ gbariri agbari  ụlọozu Bex Hospital maka nyocha.
content_382	2019: Ohanaeze Ndigbo akwadobeghị onye ọbụla
content_382	Onyeisi ndị ntoroọbịa Ohanaeze Ndigbo bụ Kingsley Dozie ekwuola na onwebeghi onye ọbụla Ohanaeze Ndigbo dọnyere ukwu na ntuliaka afọ 2019.
content_382	Dozie kwuru na njem ha mere n'Aso Rock bụ ịza oku onyeisiala Muhammadu Buhari kpọrọ ha maka mkparịta ụka maka ọdị mma Ndigbo.
content_382	Ọ gara n'ihu kwuo na onye Ohanaeze ga-akwado bụ onye ga-enye ndị Igbo ọchịchị n'afọ 2023.
content_382	NAssarawa PDP Rally: Secondus agwaala Buhari ka ọ pụta bịa gwa ụmụ Naijiria ihe o mepụtara
content_382	Onyeisioche otu PDP na Naijiria bụ uche Secondus akọọla onyeisiala muhammadu Buhari oku ka ọpụta jiri ọnụ ya gwa ndị Naijiria ihe o mere ha.
content_382	Secondus kwuru nke n'ọgbakọ achumnta vootu pati ya mere na Lafia Square dị na Nassarawa steeti. Ọ dọọ Inec aka na ntị sị na inwogharị ebunobi ndị ụmụ Naijiria na ntuliaka na-abịa ga-ebute ọgbaghara.
content_382	Jamb: Etu ị ga-esi debanye aha gị
content_382	Ule Jamb ejidela ọtụtụ ndị mmadụ rue ọtụtụ afọ tupu ha abanye mahadum
content_382	Ụlọọrụ gọọmenti na-ahụ maka ule ịbanye mahadum ekwupụtala na oge ịgba akwụkwọ ule ahụ eruola.
content_382	Ha kọwapụtakwara ụzọ ụmụakwụkwọ ga-esi debanye aha n'akwụkwọ maka ule ahụ n'ozi ha wepụtara n'igwe okwu Twitter ha.
content_382	Dịka ozi ahụ siri kwuo, onye chọrọ so lee ule Jamb ga-ebu ụzọ ziga aha ya(aha nna gị ga-ebu ụzọ, aha gị na-eso na aha gị nke etiti ) na ekwenti n'akara  55019)
content_382	Ha ga- azachigha gị ma sitere gị akara  ị ga-eji gaa ụlọakụ ka zute akwụkwọ mdebanye aha.
content_382	PDP Rally:
content_382	Anyị akụọla Boko Haram isi a baa okpu na Baga - Ndịagha Naịjirịa
content_382	Ndị agha ka na-ebuso ndị agha iyi egwu dị iche iche agha n'ala Naịjiria
content_382	Ndịagha Naịjirịa sị ha akụọla Boko Haram isi aba okpu na Baga nakwa obodo ndị ọzọ gbara ya gburugburu.
content_382	Ozi a si n'akwụkwọ ozi ọnụ na-ekwuchitere ndịagha Naịjirịa bụ Sani Kukasheka Usman wepụtara.
content_382	Usman kwuru na ọ bụ ndị agha si na ngalaba 'Operation LAFIYA DOLE' buru agha.
content_382	PVC nọ n'aka anyị maara anyị - INEC
content_382	PVC ndị anatabeghị
content_382	Ụlọọrụ INEC nke Enugwu Steeti ekwupụtala mwute ha na ọtụtụ akwụkwọ ntuliaka PVC ndị mmadụ ka dị n'aka ugbua ruru puku narị ise.
content_382	Onyeisi ndị ụlọọrụ ahụ bụ Emeka Ononamadu rịọrọ arịrịọ ka ndị mmadụ gbalịa bịa were akwụkwọ ntuliaka ha ma jikere maka ntuliaka na-abịa.
content_382	Na mba Kongo
content_382	Mmeri Felix Tshisekedi meriri na ntuliaka onyeisiala mba Kongo ebutela oke arụmụka na egwu dịka onye na-ama ya aka bụ Martin Fayulu jụrụ ị nabata mpụtara ntuliaka ahụ.
content_382	Ụka Katọlik na Kongo kwuru na mpụtara ntuliaka ahụ adabaghị na ihe nke ndị na-ele ka ntuliaka si aga wepụtara.
content_382	N'egwuregwu
content_382	Nkeji
content_382	Sarakị sị na aka Buhari akwụghị ọtọ
content_382	Onyeisi ụlọomeiwu bụ Bukola Saraki, ekwuola na aka Onyeisiala Muhammadu Buhari akwụghị ọtọ, ma kwuo na mpụ juru n'ọchịchị ya.
content_382	Saraki kwuru nke a ka ọ na-aza ajụjụ ọnụ na Channels TV, kwukwara na ebe Buhari kwuru na ọ na-ebuso mpụ agha, gịnị kpatara na akpụpụbeghị ndị na-arụrụ ya ọrụ eboro ebubo mpụ na nrụrụaka ụlọikpe?
content_382	Ndị agha anapụla Boko Haram obodo Baga
content_382	Ndị agha Naịjirịa sị na ọbụghịeziokwu na ụzọ si Maiduguri gawa Damaturu dị n'aka ndi Boko Haram.
content_382	Na ozi ha dere n'akara Facebook ha, ha kwuru na ha kwụsịkwara mwakpo ndị oyi egwu a chọrọ ime n'obodo Damasak, ma chụpụ ha n'okporoụzọ batara Maiduguri.
content_382	Felix Tshisekedi enwere mmeri na Congo
content_382	Na Democratic Republic of Congo, Felix Tshisekedi enwetela mmeri na ntuliaka emere iji họpụta onye ga-anọchi anya Laurent Kabila dịka onyeisiala mba.
content_382	Tshisekedi nwetere pasentị iri atọ na anọ iji nweta mmeri a ga-eme ya onye mbụ nọ na pati na-anọghị n'ọchịchị ga-achị Congo.
content_382	Manchester City sụrụ Burton akwụ
content_382	N'egwuregwu, Otu Manchester City mere ihe a ga-eji cheta ha ka ha zuru ndị Burton Albion ike n'ahụ n'asọmpi Iko Carabao.
content_382	Gabriel Jesus nyere ọkpụ anọ naanị ya ebe ndị ọzọ kere otu ọkpụ, otu ọkpụ mezuru ya goolu itoolu asataghị otu ha ji merie.
content_382	Gee akụkọ ndị a ebe a:
content_382	Ihe nkiri nwereike masị gị:
content_383	Nwoke na nwaanyị jikọ aka
content_383	Igbo adịghi anabata nwoke na nwaanyị ibi na-alụghị alụ
content_383	A na-enwetakarị akụkọ gbasara ụfọdụ ndị ntorobịa maọbụ agbọghọbịa hụrụ onwe ha n'anya, ma kwekọrịtara ibikọta ọnụ dịka di na nwunye, mana ha emeghị omenala alụmdinanwunye dịka ha kwesịrị.
content_383	A na-ahụtakwa mgbe ụfọdụ ihe mberede dị iche iche n'ọnọdụ a, ọkachasị nwaanyị ịnọ n'ụlọ nwoke ahụ nwụọ na-enweghị mmemme alụm ọbụla emere n'ụzọ omenala.
content_383	Echichi nwaanyị n'ala Igbo
content_383	Ihe ise masịrị ụmụnwaanyị
content_383	Ọmụgwọ ọ bụ omenala ga-akwụsị n'ala Igbo?
content_383	Ka o sila dị, nke a na-etinyekarị ezinaụlọ dị iche iche na gbagharịa.
content_383	N'ihi ajọ ọnọdụ a, ụfọdụ obodo dị n'ala Igbo, mere ya ka ọ bụrụ iwu na nwoke ga-alụ nwaanyị ya na ya bi n'ozu, bụ nke ọ na-emeghị mgbe ọ dị ndụ.
content_383	Ihe mere eji alụ nwaanyị n'ozu:
content_383	N'ala Igbo, anaghị ekweta na nwoke alụọla nwaanyị, maọbụrụ na o mezubeghị ihe n'isi ya. Ọ bụrụgodu na o mere nke ụlọikpe, a tụrụ anya na ọ ga-abịa mekwaa ihe dịka ndị nwe nwa siri chọọ.
content_383	Dịka ọkachamara n'okwu gbasara omenala bụ Nze Olueze Ụkaejuoha (Duruagwụ nke abụọ) n'Ụmụakara, Isu dị na Nwangele nke Imo steeti siri gwa BBC Igbo, iwu a dị ezigbo ire n'obodo ha, bụkwa nke nwere ntaramahụhụ dị iche iche so ya.
content_383	Onye n'alụghị na ndụ, ọ lụ ọ n'ọnwụ, bụ usoro ọtụtụ obodo si eme
content_383	Mana n'obodo Akọkwa dịkwa n'Imo steeti, atụmatụ a adịghị ire ọbụla, ebe ezinaụlọ mụrụ nwaanyị na-abịa eburu ozu nwa ha ma gaa lie n'ụlọ ha.
content_383	Usoro esi alụ nwaanyị n'ozu:
content_383	Onye ahụ ga-abịa gwa ndị mụ nwa na nwa ha nwere ahụ ọkụ (ọ gaghị ebu ụzọ agwa ha na ọ nwụọla).
content_383	Ha ga-eso ya gaa 'leta' nwa ha, mgbe ha hụrụ ozu ya, ha ga-ebo nke nwoke ebubo na ọ bụ ya gburu nwa ha, nke ga-eme ka ọ gọwa ụkwụ na aka ya
content_383	Iji gosi na ọ bụghị ya gburu ya ọ ga-ekwenye ịlụ ozu nwaanyị ahụ
content_383	Ọ ga-abịa lụọ ya
content_383	Ọ ga-abịaghachị gwazie ndị mụ nwa na nwunye ya anwụọla
content_383	Nwoke ahụ ga-agazi n'ihu mee mmemme akwamozu ya.
content_383	Ihe ga-eme onye jụrụ ịlụ nwaanyị n'ozu:
content_383	Dịka Nze Ụkaejuọha siri kọwaa, ihe ndị a bụ ihe ga-eme onye jụrụ ịlụ nwaanyị omeghị ihe isi ya n'ozu:
content_383	Onye ahụ ga-enweta ntaramahụhụ n'ụzọ dị iche iche
content_383	Ihe ọjọọ dịkwa iche iche na-ezute onye ahụ
content_383	Ihe anaghị agara onye dị otu a nke ọma
content_383	Onye ahụ nwekwara ike ịnwụ ọnwụ ihere
content_383	Mana onye ahụ nwere ike ichegharị, tụmadụ ma ọ bụrụ na ihe ndakwasị niile a bido ịdakwasị ya.
content_383	Ihe onye ahụ ga-eme ma o chegharịa
content_383	Ọ bụrụ na nwoke ahụ kpọchiri ntị ma mechaa chegharịa n'ihi ihe mkpọbi ụkwụ ọ na-enweta, ihe ndị a ka ọ ga-eme:
content_383	Onye ahụ ga-ezite ndị okenye obodo ha ka ha bịa mee ka ala daa jụụ
content_383	A ga-enye ya ntaramahụhụ site n'ịhụ na o mezuru ihe ndị o kwesịrị ime n'ụzọ okpuku abụọ.
content_384	Akụkọ dị mkpa:
content_384	Brexit Deal: Theresa May agbalahụla nchụda dịka onyeisiala
content_384	Ndọrọndọrọ ma Theresa May ọ ga-aga n'ihu ịrụ dịka onyeisiala mba Briten bere n'abalị Wenezde dịka  ndị omeiwu mmadụ 325 tụnyere ya ka ọ nọrọ ,ebe mmadụ 306 kwuru ka o rituo.
content_384	Ndọrọndọọ ahụ bidoro ụbọchị Tuzde oge ọtụtụ ndị omeiwu mba tụrụ vootu megide Briten ịpụ na European Union.
content_384	Lee ihe anọ dị iche n'etiti usoro ọchịchị 'Parliamentary' na 'Presidential'
content_384	Ndị ụlọomeiwu mba Briten ajula ibinye aka ka ha pụọ n'otu EU
content_384	Ndị ụlomeiwu mba Briten  mmadụ 202 kwenyere ka ha pụọ , ebe mmadụ 432 jụrụ.
content_384	Onye ndu otu Labour pati n'ụlọomewu bụ Jeremy Corbyn welitere okwu 'enweghị ntụkwasaobi' na Theresa May, nke nwere ike kpalite okwu ntuliaka na oge na adịghị anya.
content_384	Corby ibinye aka na vootu 'eenweghị ntụkwasaobi' ga-enye ụlọomeiwu ohere inwe mkpebi maka 'amaghị ọrụ' nke ọchịchị May.
content_384	Theresa May kwuru na na ya ga-ewepụta ohere maka ndọrịtaụka n'okwu a akpụ n'ọnụ.
content_384	Mohammed Adamu ebidola ọrụ dịka onyeisi ndị uweojii Naijiria
content_384	Mohammed Adamu amalitela ọrụ dịka onyeisi ndị uweojii Naijiria dịka onyeisiala Naijiria tunyechara(decorated) ya ugo pụrụ iche.
content_384	Ibrahim Idris onye bụbu onyeisi ndị uweojii Naijiria lara ezumike taa bụ Tuzde, abali iri  na ise nke ọnwa Jenuwarị afọ 2019 ka ọ nọzuru oge ya n'ọrụ oyibo dịka iwu Naịjirịa si kwuo.
content_384	Ọnụ na-ekwuru ndị uweojii Naijiria bụ Jimoh Moshood kwuru na onyeisiala bụ Muhammadu Buhari enyela iwu ka Mohammed Adamu bu osote onyeisi nji uweojii bido na-arụ dịka onyeisi ha.
content_384	Idris kelere onyeisiala nakwa ụmụ Naijiria maka nkwado ha.
content_384	Ibrahim Idris onyeisi ndị Uweojii
content_384	Onye bụ Mohammed Adamụ?
content_384	Mohammed Adamu bụ onye Lafia dị na Nasarawa steeti banyere ọrụ uweojii dịka 'Cadet" n'afọ 1986 ebe o siri were gbalite n'ọkwa oosote onyeisi ndị uweojii.
content_384	Ọ gara onye garala ọtụtụ ọzụzụ ndị uwe ojii na Najiria na mba ofesi rụụ ọrụ dịka onyeisi ndị uweojii nke Ekiti nakwa Enugwu steeti.
content_384	A wakpola otu ụlọ oriri na nkwari na Nairobi
content_384	A wakpola otu ụlọ oriri na nkwari n'isi obodo Kenya bụ Nairobi.
content_384	Ihe ruru ogbunigwe abụọ gbara n'ebe ahụ ebe a nụkwara ụda egbe n'ebe ahụ dị n'akụkụ Westland ebe e nwere ụlọọrụ ndị mmaọ̄ụ nakwa ụlọ oriri na nkwari.
content_384	Ndi hụrụ ka ihe a mere kwuru na ha hụrụ mmadụ anọ bu ngwaagha ebe ha na-aba ụlọ ahụ ebe ha gbara ọtụtụ ụgbọala ọkụ.
content_384	A na-akpọpụta nd mmaọ̄ụ n'ime ụlọ ahụ dịka ndị uweojii gbochiri ebe ahụ ma na-agba mbọ ịgbapụta ndị tọrọ n'ime ụlọ ahụ.
content_384	A mabeghi ndị mere ihe a.
content_384	A gbara ụgbọala PDP iii ọkụ n'Enugwu
content_384	Ụgbọala isii nke ndị otu pati PDP gụnyere Sienna bus atọ na Coaster bus atọ nke ebiri ọkọlọtọ ndị PDP ma dọta ya n'otu ụlọ dị n'Osadebe streetị Ogui New Layout, na ncherita ihu WTC Enugwu.
content_384	Dịka onye n'ekwuchitere ndị uwe ojii ọnụ ha n'Enugwu bụ Ebere Amarizu siri kwuo onweghị onye mara ka ya bụ ọkụ siri malite ma gbapịa ụgbọala ndị ahụ.Amarizu kwuru na ọ bụ enyemaka ngwangwa ndị uwe ojii nakwa ndị ọrụ mgbanyụ ọkụ bụ Fire Service mere na ya bụ nnukwu ọkụ abaghị n'ụlọ gbara ogige ahụ gburu gburu.
content_384	O sikwa na otu aka ahụ rịọ ndị mmadụ ka ha mara na ugbua bụ oge ọkụ ọgbụgba ji akpa ike, n'ihi ya onye ọbụla kwesiri igbochi ụzọ ọbụla ọkụ nwere ike iji ghọrọ ụlọ ma ọ bụ ngwongwo.
content_384	Ekweremadu sị na ya na akwadosi PDP ike
content_384	Ekweremadu, nwụnye ya na nwa ya nọ n'ụlo ya mgbe ndị a ji egbe bata
content_384	Ana m akwado mmeri PDP na ntuliaka 2019.
content_384	Ike Ekweremadu bụ onye ana ebo ebubo na uche ya adịghịzi na PDP kwuru nke a ụbọchị Monde mgbe okwuru na ya na Peter Obi na ndị gọọvamọ ọwụwaanyụ enwela ọtụtụ nzụkọ maka nke a.
content_384	Ndị sineti agbakutela Ekweremadu
content_384	Inec na-eti mkpu maka 'PVC'
content_384	Idris gbara afọ iri isii  taa nke bụ na o kwesiri ịla ezumike nka mana kepukepu na-ekwu na gọọmenti etiti nwere ike ịgbatikwu oge ya.
content_384	Ịkpata mpekele ihe eji eme ntuliaka ga-ebe na 8 Febuwari
content_384	Ha na-akpọ ndị mmadụ bịa were PVC ha dịrị njikere maka ntuliaka
content_384	Independent Electoral Commission INEC ekwuola na ụbọchị ikpeazụ aga akwụsi ịnye akwụkwọ ikike eji eme ntuliaka bụ PVC bụ na mkpụrụ ụbọchị asatọ (8) nke Febuwari.
content_384	N'aka ọzọ INEC ewuchiela ekwentị maọbụ ihe ọbụal eji ese foto na ebe ana atụ vootu dika onyeisioche ha na Kano steeti bụ Okamuta Riskuwa Shehu si kwuo.
content_384	Ụwaagbaa"Theresa" gharịị maka Brexit
content_384	N'ofesi, oruola ka aga amata ebe ọsụ ụtara dowere ọdụ na amụma Brexit nke mba Briten.
content_384	Theresa May bụ onyeisi obodo ahụ na-arịọ ndị pati ya  ha ekwela ka ihere mee ha site na-ịme ka ya bụ Brexit kpụọ afọ n'ala.
content_384	Serena bụ ọkaibe na Australia Open
content_384	Serena williams
content_384	Agụ nwaanyị tenis bụ Serena Williams egosila na ya bụ agadị anaghị aka nka na egwu ọmaara agba sịte na-imeri Tatjana Maria na Australia Open.
content_384	Serena gbara afọ iri atọ na asaa ga-enweta nturu ugo grand slam nke iri abụọ na anọ (24) ma ọ nweta mmeri nke agba abụọ a ọ banyere.
content_384	Gee nkeji Igbo
content_384	Lee ihe nkiri
content_384	Akụkọ kachasi
content_384	Ndị Naijiria welitere isi gọọmenti etiti kpọpụrụ n'ụlọikpe CCT
content_384	Ị maara ilu Igbo nke ọma?
content_384	Atum vootu 2019: 'Ọ bụrụ na Ndigbo ekweghị, e kwenyere anyị'
content_385	President Muhammadu buhari
content_385	Onyeisiala Muhammadu Buhari na-achụ nta vootu ugbua iji bụrụ onyeisiala Naịjirịa nke ugboro atọ.
content_385	O bu ụzọ bata ọchịchị n'ọnwa Disemba 1983 (1984) ka ndịagha Naijirịa nara ọchịchi n'ike, mana ụfọdụ ndị agbatobi ya chuturu Buhari n'ike n'afọ 1985.
content_385	Nrụrịtaụka BBC ka na-aga n'ihu ugbua
content_385	Buhari mechara bụrụ onyeisiala site na ndọrọndọrọ ọchịchi onye kwuo uche ya na'afọ 2015, ka ọgbara mbọ ịnweta ya bụ oche ugboro atọ n'efu.
content_385	Dịka mgbe ọ na-achị dịka onyeagha, Buhari enweghị ezigbote aha banyere ikike diri onye.
content_385	Agbanyeghi na-anọ n'ọchịchi onye kwuo uche ya, ọtụtụ mmadụ nọ na mkpọrọ maka Buhari ekweghị ịtụhapụ ha dịka ụlọikpe sị ka eme.
content_385	*Nwoke a dị afọ 76 ṅụrụ iyi ọrụ n'afọ 2015, ma kwe nkwa na ya ga-ebuso agha megide mpụ na nrụrụaka na ọgbaghara, nakwa kwalite akụnaụba Naịjirịa.
content_385	Afọ anọ na-abịa na ngwụcha mana ọtụtụ ndị mmadụ ekweghị na ihe o mere pụtara ihe anya na-ahụ.
content_385	Okwere nkwa na ya ga emeri Boko Haram na-agha Naịjirịa na-ebuso ndị a chọro ikewapụta mba ofufe alakuba na ọwụwa anyanwụ ugwu Naịjirịa, mana na nso a, ndị a na-akpazị ike na-enye ebumnobi Buhari inọdụ n'oche onyisiala nsogbu site n'etu ha si awakpo mpaghara ahu.
content_385	Ndị ọnụ ha na-eru n'okwu kwenyere na Buhari ga-ezute ezigote ọgụ n'aka pati na-anọghị n'ọchịchi aha ha na-ada ụda karịa - onye bu ọkọlọtọ PDP bụ Atiku Abubakar bụkwa onye ofufe alakuba ma sikwa ugwu Naịjirịa dịka Buhari.
content_385	Buhari bụ onye buu ọkọlọtọ All Progressives Congress (APC) nwere aha dịka onye aka ya kwụ ọtọ n'ime dị ndọrọndọro na Naịjirịa, agbanyeghị na ọtụtụ mmadụ na-ahụ achumta vootu ya ka ihe na-egosị mkwafu akụnaụba.
content_385	Akụkọ ndị ga-amasị gị:
content_385	'Ọ fọrọ obere ka 'Egwu Eke II' loo Nnamdi Kanu - Buratai
content_385	'Obi esighi m ike maka mpụ n'ime ntuliaka 2019' - Atiku
content_386	Ndị na-azọ ọkwa onyeisiala
content_386	Lee mmadụ isii na-azọ ọkwa onyeisiala ndị mmadụ kacha anụ aha ha na ndị osote ha:
content_386	Ka otu na-ahụ maka ntuliaka na Naịjirịa bụ "Independent National Electoral Commission (INEC)" bipụtara akwụkwọ gosiri na ihe karịrị mmadụ iri asaa na-azọ ọkwa onyeisiala na 2019, BBC Igbo chọrọ igosi gị ndị nke aha ha kacha ada ụda.
content_386	Nkwado ntuliaka n'Ọwụwa Anyanwụ ebirila ọkụ
content_386	'Agaghị m adị ka Tinubu ịgwa ndị mmadụ onye ha ga-atụnyere'
content_386	'Peter Obi agaghị enye gị ego mana ọ ga-akwado ọrụ ọbụla ziri ezi'
content_386	N'ime mmadụ isii a na ndị osote ha, e nwere ụmụnwaanyị atọ n'ime ha; otu na-azọ onyeisiala ebe ndị ọzọ na-azọ osote.
content_386	1) Muhammadu Buhari na Yemi Osinbajo
content_386	Buhari na Osinbajo achịala Naịjirịa kemgbe afọ 2015 n'okpuru pati All Progressives Congress (APC)
content_386	Onye bụ Muhammadu Buhari?
content_386	A mụrụ ya n'ụbọchị iri na asaa nke ọnwa Disemba afọ 1942
content_386	Ọ chịala Naịjirịa ugboro abụọ; dịka onye agha nakwa onye nkịtị
content_386	Ọ zọrọ ọkwa onyeisiala ugboro atọ (2003, 2007 na 2011) tupu ọ zọta ya n'afọ 2015
content_386	N'otu aka a ọ bụ onyeisiala, ọ bụkwa onye mịnịsta na-ahụ maka mmanụ amịpụtara n'ala
content_386	Onye bụ Yemi Osinbajo?
content_386	A mụrụ ya n'ụbọchị asatọ nke ọnwa Maachị afọ 1957
content_386	Ọ bụ ụkọchukwu n'ụka Redeemed Christian Church of God(RCCG)
content_386	Ọ zọtara ọkwa osote onyeisiala Buhari n'afọ 2015
content_386	Ọ bụkwa ọkaiwu ọnụ na-eru n'okwu
content_386	2) Atiku Abubakar na Peter Obi
content_386	Atiku na Obi na-efe ọkọrọtọ Peoples Democratic Party (PDP) na ntuliaka 2019 a
content_386	Onye bụ Atiku Abubakar?
content_386	A mụrụ ya n'ụbọchị iri abụọ na ise nke ọnwa Nọvemba n'afọ 1946
content_386	Ọ bụ osote onyeisiala site n'afọ 1999 ruo 2007
content_386	Ọ zọọla ọkwa onyeisiala dịka onye bu ọkọrọtọ pati ya ugboro abụọ; n'afọ 2007 n'okpuru AC nakwa 2018 n'okpuru PDP
content_386	Ọ bụ onye achụmnta ego nwere ọtụtụ azụmahịa dị iche iche
content_386	Onye bụ Peter Obi?
content_386	A mụrụ ya n'ụbọchị iri na itoolu nke ọnwa Julaị n'afọ 1961
content_386	Ọ zọtara gọvanọ Anambara steeti n'okpuru pati APGA n'afọ 2003 mana ọ rigoghị n'oche ruo Maachị 2006 mgbe o meriri n'ụlọikpe, mana e mechara chutuo ya n'ọnwa Nọvemba afọ ahụ.
content_386	O mechara lọghachita n'oche ya na Febrụwarị 2007, ma pụọ na Mee oge Andy Uba meriri ya, mana ụlọ ikpe kwuru ka a hapụ ya nọzuo afọ anọ ya.
content_386	O rituru n'oche dịka gọvanọ Anambara n'afọ 2014 ka ọ chizuru ugboro abụọ
content_386	Ọ bụ onye ọkachamara n'ihe gbasara akụnaụba
content_386	3) Oby Ezekwesili na AbdulGaniyu Galadima
content_386	Galadima bụkwa onyeisioche otu pati Allied Congress Party of Nigeria (ACPN) ha chọrọ iji zọta ọchịchị
content_386	Onye bụ Oby Ezekwesili?
content_386	A mụrụ ya n'ụbọchị iri abụọ na asatọ nke ọnwa Epreelụ 1963
content_386	Ọ bụ mịnịsta na-ahụ maka ihe e gwuputara n'ala site na 2005 ruo 2006 nakwa nke agụmakwụkwọ site na 2006 ruo 2007
content_386	O so hibe otu "Bring Back Our Girls (BBOG)" na-ahụ maka ụmụaka Chibok a tọọrọ kemgbe afọ 2014
content_386	O merie, ọ ga-abụ nwaanyị mbụ ga-abụ onyeisiala na Naịjirịa
content_386	Onye bụ Ganiyu Galadima?
content_386	A mụrụ ya n'ụbọchị iri na otu ọnwa Jun nke afọ 1964
content_386	Ọ gụrụ akwụkwọ na Mahadum Kwara steeti ebe o mechara bụrụ otu onye n'ime otu ndị na-achị n'ụlọ akwụkwọ ahụ
content_386	Ọ bụbu onye zọrọ oche onyeisiala n'okpuru pati ACPN n'afọ 2015
content_386	Ọ bụ onye ojiegoachụego
content_386	4) Kingsley Moghalu na Umma Getso
content_386	Moghalu na Getso na-azọ ọkwa n'okpuru pati Young Progressive Party (YPP)
content_386	Onye bụ Kingsley Moghalu?
content_386	A mụrụ ya n'ụbọchị asaa nke ọnwa Mee nke afo 1963
content_386	Nke a bụ mbụ ọ na-azọ ndọrọndọrọ ọchịchị Naịjirịa
content_386	Ọ gụru akwụkwọ ma nata asambodo dịka ọkaiwu na mahadum
content_386	Ọ bụkwa onye ọkachamara n'ihe gbasara ịchekwa akụnaụba.
content_386	Ọ rụrụ dịka directọn n'ụlọakụ etiti nke a kpọrọ Central Bank of Nigeria(CBN) na bekee.
content_386	Onye bụ Umma Getso?
content_386	A mụrụ ya n'afọ 1981
content_386	Ọ bụ osote onyeisioche otu pati ha bụ YPP
content_386	Ọ bụ onye ojiegoachụ ego, nakwa onye na-agba mbọ n'ihe gbasara ikike ruuru ụmụnwaanyị
content_386	5) Omoyele Sowore na Rabiu Ahmed Rufai
content_386	Sowore na Rufai na-azọ ọkwa n'okpuru pati African Action Congress (AAC)
content_386	Onye bụ Omoyele Sowore?
content_386	A mụrụ ya n'ụbọchị iri na isii nke ọnwa Febrụwarị 1971
content_386	Ọ bụ onye na-ebu ihe gbasara ikike dịrị onye n'isi. Ọ malitere ya oge ọ ka nọ na mahadum
content_386	O hibere ụlọọrụ ntaakụkọ 'Sahara Reporters'
content_386	O hibere otu pati AAC n'ọnwa Ọgọstụ nke 2018
content_386	Onye bụ Rabiu Ahmed Rufai?
content_386	A mụrụ ya n'ụbọchị iri na asaa nke ọnwa Julaị 1976
content_386	Ọ bụ dibia Bekee maọbụ dọkịnta bụ ọkachamara n'ihe gbasara ahụ ike
content_386	Ọ kuziburu nkuzi na mahadum Bayero dị na Kano
content_386	6) Fela Durotoye na Khadijah Abdullahi-Iya
content_386	Durotoye na Abdullahi-Iya na-azọ ọchịchị n'okpuru pati Alliance for New Nigeria (ANN)
content_386	Onye bụ Fela Durotoye?
content_386	A mụrụ ya n'ụbọchị iri na abụọ nke ọnwa Mee n'afọ 1971
content_386	Ọ gara mahadum Obafemi Awolowo dị n'obodo Ile-Ife
content_386	Ọ bụ onye na-akụziri ndị mmadụ etu e si eji ego achụ ego, ma bụrụkwa onye na-eji okwu akpalite mmụọ ndị mmadụ
content_386	Ọ na-azọ ọkwa Onyeisiala n'okpuru pati Alliance for New Nigeria (ANN)
content_386	Onye bụ Khadijah Abdullahi-Iya?
content_386	Ọ bụ onye hibere otu na-ahụ maka nlekọta ụmụnwaanyị bụ "Women Community of Africa (WCA)" nakwa "Rags to Riches (R2R)"
content_386	Ọ bụkwa onye ọkaiwu
content_386	Kedụ onye ị ga-atụnyere?
content_387	Igbo juru n'Owere mgbe BBC Igbo mere nrụrịta ụka nke ndị na-azọ ọkwa gọvanọ n'Imo steetị mana ọ bụ ihe tụrụ ndị Imo n'anya na naani otu onye n'ime mmadụ anọ kwesre BBC Igbo nkwa na ha ga-abịa nrụrịta ụka ahụ bụ ihe bịara ya.
content_387	Ọnụ na-ekwuchitere ndị APC n'Imo steeti agbasola Uche Nwosu
content_387	Imo APC Primaries: A kpọpụtala Uche Nwosu dịka onye ga-azọ ọkwa gọvanọ Imo
content_387	Ndị a tere ndị Imo ụnyị n'ihu bụ Emeka ihedioha PDP, Hope Uzodimma nke APC na Ifeanyi Ararume nke APGA.
content_387	Onyeisi BBC Igbo bụ Adline Okere sị na ọ bụ sọọsọ Ararume bụ onye gwara ya na ya nwereike ghara abịa maka na ya na-amalite achụm nta vootu ya.
content_387	Ya bụ emume bidoro ka o ji ọkara gacha elekere abụọ n'ehihe.
content_387	Na nrụrịtaụka ahu sọọsọ ya bịara, Uche Nwosu kwere nkwa na ya ga-akwụ pụkụ naira iri atọ dịka ụgwụ ọnwa opekatampe ma ọ bụrụ na gọọmenti etiti hibe ya.
content_387	Nwosu gakwara n'ihu kwuo na pati ya enweghi onye na-azọ onyeisiala ka o tinyere ọnụ n'okwu banyere nkwado o na-enye Onyeisiala Muhammau Buhari.
content_387	Ihe ọzọ o kwuru bụ; "O nweghị ihe ọ bụla nọ na 'manifesto' m agaghị eme."
content_387	Okwu asaa gbara ọkpụrụkpụ Uche Nwosu kwuru:
content_387	Uche Nwosu si APC banye otu AA iji zọọ ọkwa gọvanọ n'Owere Imo steeti
content_387	Nwosu kwupụtara ihe ọ ga-emere ndị steeti Imo ma o were ọkwa ọchịchị na ntụliaka a ga-eme n'ọnwa Maachị afọ 2019.
content_387	Buhari for President: 'Otu AA nwere ike ịpịasu Uche Nwosu'
content_387	Ọ bụghị eziokwu na Action Alliance akwụghị Uche Nwosu n'azụ - Obidiche
content_387	Ngwa, lee ihe ndị ọ rụtụrụaka na nkeji na nkeji:
content_387	A ga m eweta agụmakwụkwọ bụ ịgba site na mgbakọ aka ndị ụka
content_387	A ga m eme ka ahụike bụrụ n'efu maka ụmụaka, ụmunwaanyị dị ime nakwa ndị okenye
content_387	A ga m eme ka ndị ntorobịa bata n'ọrụubi
content_387	A maara m nke ekwe na-akụ n'ihe gbasara okwu ọchịchị
content_387	A ga m eme kai he ndị e ji ebi ndụ baara ndị Imo ụba
content_387	A ga m akwụ ụgwọ ọnwa ọpekatampe puku iri naịra atọ ma gọọmenti etiti kwuputa ya
content_387	A ga m eleba anya n'ihe gbasara ụgwọ ezumike nka
content_387	Akụkọ ga-amasị gị:
content_387	Uzodimma, Ihedioha na Ararume abịaghị nrụrịtaụka BBC Igbo
content_387	Atiku bata Amerịka o nwere ajụjụ ọ ga-asa anyị-Lai Mohammed
content_387	Ihe ụmụ Naijiria na-ekwu maka  njem Atiku na mba Amerika
content_388	Akuko dị mkpa:
content_388	Ndị otu PDP na ndị ihe Atiku Abubakar na-amasị pụtara n'igwe n'ọdọgbọelu Nnamdi Azikiwe dị n'Abuja iji nabata Abubakar, onye gara mba Amerịka.
content_388	Atiku na onyeisi Ụlọomeiwu Naijiria bụ Bukola Saraki soro mee njem abalị abụọ na mba ahụ ebe dịka Atiku siri kọwa, ya ndị ọrụ gọọmenti mba ahụ na ndị ojiegoachụego nwere ọgbakọ.
content_388	Atiku ga-esonye na ndọrịtaụka nke ndị na-azọkwa onyeisiala ga-eme n'abalị Satode n'Abuja.
content_388	Ọkụ gbara n'ụlọọrụ mmepụta mmanya Guinness
content_388	Ọkụ gbara ụlọ mmepụta mmanya nke ụlọọrụ Guinness n'Osisioma Industrial Layout, Aba, Abia steeti ụbọchị Fraide.
content_388	Ọkụ ahụ nke gbara rue awa isii bụ ndị ụlọọrụ na-emenyụ ọkụ, nakwa ụlọọrụ ndị ọzọ nọ nso, ndị uweojii na ndị obodo ahụ nyere aka gbanyụọ ya.
content_388	Ọnụ na-ekwuru Guiness bụ Nike Ọnakoya gwara BBC Igbo na ọkụ ahụ emerụghị mmadụ ahụ nke ọ na emebei nnukwu ihe.
content_388	O kwukwara na ọrụ mmepụta mmanya ha ka dị ire n' ọdọ ha dị na Benin nakwa Ogba,Lagos Breweries.
content_388	"O nweghị ihe mmerụ ahụ maọbụ nnukwu ihe mebiri site n'ihe mere dịka ọgba nke Aba bụ maka mgbarị ọrụ ma nwekwa naanị ndị ọrụ mmadụ ole na ole. Ebe anyị jiri mere ebe mmepụta manya bụkarịrị na ọdọ anyị dị na Benini nakwa Ogba(Legọs)."
content_388	Ọ bụ akụkọ ụgha na a chọrọ inwụchi Onnoghen
content_388	Femi Adesina bụ onye ntaakụkọ ama ama tupu ọrụwa n'ụlọọrụ onyeisiala
content_388	Ụlọọrụ onyeisala  agọọla sị na akụkọ na gọọmentị chọrọ ịnwụchi ọkaikpe ukwu Naijiria bụ Jọstis Onnoghen bụ akụkọ ụgha.
content_388	Ọnụ na-ekwuru onyeisisala Muhammadu Buhari bụ Femi Adesina kwupụtara n'igwe okwu Facebook ya na " akụkọ ụgha" ahụ nke  ha boro otu jikọrọ ndọrọndọrọ ọchịchị (Coalition of United Political Parties(CUPP) .
content_388	Donald Trump: Ọganihu adịla n'okwu iwepụ ngwagha nuklịa Nọt Korịa
content_388	Gọọmenti mba US mechiri n'izu gara ga maka na ndị sineti akwadoghi bọjetị ha
content_388	Onyeisiala Amerịka bụ Donald Trump ekwuola na enwela ọganihu were anya n'okwu iwepụ ngwagha nuklịa mba Nọt Korịa.
content_388	O kwu ya dị iche n'ihe ndị ọkachara na-ekwu sị na agabeghị ya ụzọ aga fọdụkwa iru ebe a na-aga.
content_388	Liverpool na Crystal Palace chịpụrụ ya
content_388	N'egwuregwu,
content_388	Liverpool gbara Crystal Palace ọkpụ atọ asatara abụọ n'Asompi premier league ha mere ụbọchị Satọde.
content_388	Gọọmentị ga-ere akụnaụba ndị aka ha dị na mpụ
content_388	Onyeisiala Muhammadu Buhari ekwuola na gọọmentị ya ga-ere akunaụba anatara ndị ndọrọndọrọ ọchịchị aka ha dị na mpụ na nrụrụ aka.
content_388	Buhari kwuru nke a na Kaduna bụ ebe ọgara achụmata vootu ụnyaahụ.
content_388	Ọ sị na atumatụ bụ maka na ya achọghị ka eme ihe ọ sị na emere na afọ 1985, bu enyeghachi ndị a akunaụba ha.
content_388	Ndị ụlọọrụ Ọkwaiwu ukwu Naịjirịa amalitela njem ịchụtụ Onnoghen
content_388	Akụkọ na-eru anyị ntị na-akọwa na Gọọmentị etiti agaala ụlọikpe Code of Conduct ịrịọ ka ewepụ Ọkaikpe Walter Onnoghen n'ọkwa ya dika Ọkaikpe ukwu nke Naịjirịa nakwa onyeisi ngalaba na-ahụ maka ndị ọrụ ikpe bu National Judicial Council.
content_388	Onye eji aha ha tinye ya bu akwukwọ na CCT bụ Ọkaiwu ukwu Naịjirịa Abubakar Malami
content_388	N'ofesi,
content_388	Ihe ruru mmadụ iri abụọ anwụọla na mba Mexico ka ọkụ bara igwe na-ebu mmanụ ụgbọala.
content_388	Ọtutụ ndi ọzọ merụrụ ahụ na ihe mberede a mere na Hidalgo steeti dị na etiti Mexico.
content_388	N'egwuregwu
content_388	Mgbe Lobi Stars and Heartland FC zutere
content_388	Lobi Stars nke Naịjirịa ga-ezute Asec Mimosas nke Ivory Coast taa n'isi obodo mba ahụ bụ Abidjan na agba nke abụọ ha n'iko CAF Champions League.
content_388	Ndi Lobi ji okpu goolu abuọ asatara otu merie agba nke mbu ha na Mamolodi Sundowns gbara n'Enugwu.
content_388	Gee nkeji ndị a ebe a:
content_388	Lee ihe nkiri nke taa:
content_389	Obasanjo
content_389	Olusegun Obasanjo ekwuola na o cheghị na Inec ga-eme ntụliaka kwụ ọtọ n'ọnwa na-abịanụ.
content_389	"Ọ bụrụgodi na ha chọrọ ime ntuliaka kwụọtọ, ndị nọ n'ọchịchị ugbua agaghị enye ha ohere."
content_389	A malitela otu njikọ nke Obasanjo
content_389	Atụnyerela gọọmenti a na 2019 - Obasanjo
content_389	Obasanjo kwuru nke a mgbe ọ na-agụpụtara ndị ntakụkọ akwụkwọ o depụtara akpọrọ "Points for concern and action" n'ụlọ ebe o na-edowe akwụkwọ na Abeokuta.
content_389	O kwuru na ihe Naịjirịa chọrọ ugbua bụ onyeisiala nwere uche zuruoke ma sikwa ike ichi obodo.
content_389	Obasanjo kwuru ka ụmụ Naịjirịa too obere ihe Buhari meere ha kamgbe ọ nọ n'ọchịchị.
content_389	N'okwu ya, "Buhari alafu go anyị na mbụ, anyị ga-abụ ewu maọbụru na anyị kwe ka ọ rafuo anyị ọzọ."
content_389	O were ọchịchị Buhari tunyere nke onye agha ji aka ike chị Naijirịa akpọrọ Sanni Abacha mgbe ọ dị ndụ dịka onyeisiala.
content_389	Akụkọ ndị ga-amasị gị:
content_389	'Nwa m anwụchala n'ihi ego adịghị ịwa ya obi'
content_389	Ị maara ilu Igbo nke ọma?
content_389	Day 28: Ị ma aha pati 91 dị na Naịjirịa? #BBCNigeria2019
content_389	Atiku bata Amerịka o nwere ajụjụ ọ ga-asa anyị-Lai Mohammed
content_390	Na mkparịtaụka ya na BBC Yoruba nwere, onye bụbu Onyeisiala Naịjirịa bụ Olusegun Obasanjo kwuru maka onye bụbu osote nakwa onye na-azo ọchịchị na ndọrọndọrọ ọchịchị nke 2019 bụ Atiku Abubakar.
content_390	O sị na asị ya hara ugbua na ya ga ahara Atiku karia Buhari n'ihi ihe Buhari merela.
content_390	"Ndị e nwere ịhọrọ n'etiti ha bụ onye nke APC na nke  PDP. Site n'ihe m huru n'aka Buhari- amaghị ọrụ ma ncha, ịkpa oke, nrụrụaka, adịghị ike ahụ, adịghị ike nke uche na ihe niile  ndị ọzọ were ya tụnyere Atiku. Atiku ga-agbali mmaji abụọ karịa Buhari."
content_390	O kwukwara maka Boko Haram nakwa Independence National Electoral Commission (INEC).
content_390	Obasanjo kọwara na ya kwenyere na Onyeisiala Muhammadu Buhari ka Atiku njo, bu ihe mere ya jiri rapụ ikwado ndi ntoroọbịa n'ime mmadụ 73 na-azọ oche onyeisiala Naịjirịa.
content_390	O kwukwara ihe mere tupu ndị agha wakpo obodo Odi n'afọ 1999, bụ mgbe ihe ruru mmadụ 2500 ndị obodo nwụrụ n'aka ndị agha.
content_390	Mkparịtaụka a ga-apụta n'uju eche bụ ụbọchị nke 22 nke ọnwa Janụwarị 2019.
content_390	N'ọsịsa ya, ọnụ na-ekwuru onyeisiala Muhammadu Buhari bụ Garuba Shehu kwuru na ahụ adịghị Obasanjo na o kwesịrị  ị ga-ahụ dọkịta.
content_390	O kwukwara na ọ bụ anyaọkụ na-enye Obasanjo nsogbu.
content_391	Joe Igbokwe,ọnụ na-ekwuru otu APC na Legos steeti  asaala Olusegun Obasanjo okwu o kwuru maka Muhammadu Buhari.
content_391	Igbo kwuru na ọ bụ iwe  na Buhari gbochiri ebe e si ebupụsị ego ji Obasanjo.
content_391	Na mkparịtaụka BBC na Obasanjo nwere na nsonso, o kwuru na Buhari amaghị ọrụ ma ncha, na ọ na-akpa oke nakwa na o nweghị ahụ ike  nke elu ahụ nakwa nke uche.
content_391	Mana Joe Igbokwe kwuru na okwu ahụ bụ 'okwu nkọgheri' n'ihi na " ihe Obasanjo arụnwughị n'afọ asatọ ọ nọrọ na ọchịchị na Buhari, onye o kwuru na ahụ adịghị rụrụ ya n' afọ abụọ.
content_392	Onyeisiala Buhari na ndị ụkọchukwu ụka Kraịst
content_392	Ọtụtụ oge ka a na-ahụ ndị na-azọ ọkwa ndọrọndọrọ ọchịchị ka ha na-aga n'ụlọụka dị iche iche ma oge ntuliaka ruwe nso.
content_392	Ebe ụfọdụ ndị na-ahụta ya ka amansị ndị ndọrọndọrọ ọchịchị na-eme makana ha ma ụdịrị ikike ndị ụka nwere na ndụ ndị Naịjirịa, ndị ndọrọndọrọ ọchịchị na-ahụta ya dịka na ha chọrọ "ịnata ngọzị".
content_392	Father Mbaka: Ugboro isii o kwuru okwu kpanyere ọkụ
content_392	Nigeria Election 2019: Ndị na-azọ ntuliaka na osote ha
content_392	Ọtụtụ oge ka ndị ụkọchukwu na-anọ n'elu ebe ha na-aka ụka, ma na-ebukwa amụma maka ihe ga-eme na ntụliaka maọbụ n'ọchịchị Naịjirịa.
content_392	Ụfọdụ oge, ọ dabara ndị nọ n'ọchịchị, ụfọdụ oge amụma ahụ agaghị adaba, ọ kpọtụwa.
content_392	Ndị ụkọchukwu na-akpa ike:
content_392	1) Fada Ejike Mbaka
content_392	Mbaka bụ otu onye ọ na-abụ o kwuo sị wụlie elu, ndị ụka ya bụ Adoration Ministry Enugu, ajụọ ya, "kedụ ebe ị chọrọ ka anyị wụruo?"
content_392	Ndị ndọrọndọrọ ọchịchị ma nke a, ya mere ha na-eji akpọku ya, maọbụ agara ya njem nleta n'ụlọụka ya, ebe ha ga-ezute ndị "ụmụazụ" ya n'ihu n'ihu.
content_392	Kwa ntuliaka, Mbaka na-ebu amụma onye ga-enweta mmeri na ntuliaka na onye enweghị ebe o ji azụ aga.
content_392	N' afọ 2015, Mbaka buru amụma na Goodluck Jonathan agaghị emeri na ntuliaka ọkwa onyeisiala nke afọ ahụ n'ihi na Chineke ajụla ya, kama na Muhammadu Buhari ga-enweta mmeri.
content_392	Amụma ya ahụ adịghị ọtụtụ ndị mmadụ mma ọkachasị Ndigbo n'ihi ịhụnanya ha nwere n'ebe Jonathan nọ, mana Buhari mechara merie.
content_392	Fr.Mbaka zutere Buhari n'afọ 2016
content_392	N'ọnwa Julaị 2018, Mbaka wụgharịrị kwuo na ọchịchị Buhari bụ 'Demon-cracy', na ọ bụghị Democracy .
content_392	Ọmụmatụ ọzọ gosiri ụdị ike o nwere na ndọrọndọrọ ọchịchị bụ oge Hope Uzodimma nọchitere anya onyeisiala Buhari ka Mbaka na-eme ire ahịa owuwe ihe ubi (Bazaar) n'ọnwa Disemba.
content_392	Uzodimma kwuru na Buhari nyere ya nde naịra abụọ ka o jiri "waa ọjị" n'emume ahụ, ma kwekwa nkwa iwuru ụka ahụ ụlọọgwụ nke ha.
content_392	N'otu emume ahụ, o kwukwara na Atiku ịbụ onyeisiala nwere ike ịbụ ọnọdụ "ire enwe gote nkịta".
content_392	2) David Oyedepo
content_392	Ọ bụrụ na ị maghị Oyedepo maka inwe otu n'ime ụlọụka kachasị nwee ndị na-aga ya na Naịjirịa,Living Faith Church,  nke e ji 'Winners Chapel' mara, ị mara ya maka ugboro ole ọ na-emeta ihe e ji akpụ ya n'ọnụ.
content_392	Maka etu ụlọụka ya ha, ndị ndọrọndọrọ ọchịchị na-abịa njem nleta ebe ahụ, ọkachasị ma oge ntuliaka na-eru.
content_392	Ndị dịka Goodluck Jonathan bụ aka chịburu Naịjirịa, Atiku Abubakar na-azọ ọkwa onyeisiala nakwa Kingsley Moghalu, so na ndị ndọrọndọrọ zuterela Oyedepo.
content_392	Ọtụtụ ndị bụ isi a hụrụ kwaba okpu n'ihe gbasara ndọrọndọrọ ọchịchị na Naịjirịa, bụ ndị na-aka ụka n'ụlọụka ya.
content_392	Na Nso nso a, Oyedepo kpalitere okwu na soshal midia oge o tinyere ọnụ n'okwu gbasara ma ọ bụ "ezigbo" Buhari nọ n'Aso Rock ka ọ bụ "adigboroja".
content_392	3) Enoch A. Adeboye
content_392	Adeboye bụ onyeisi Redeemed Christian Church of God (RCCG), so na ndị ọzọ okwu ha na-ada ụda na Naịjirịa ma n'ụka ma na ndọrọndọrọ ọchịchị.
content_392	N'agbanyeghị na ọ bụ nwoke na-anaghị emesi ike (ọ na-ekwu okwu nwayọ nwayọ), o kwuo okwu, a na-akwụsị gee ya ntị.
content_392	Yemi Osinbajo bụ osote onyeisiala Naịjirịa ugbua, bụ onye ụkọchukwu n'ụlọụka a; e nwekwara ọtụtụ ndị ụkọchukwu ha ndị ọzọ nọ na ndọrọndọrọ ọchịchị.
content_392	Aka chịburu Naịjirịa bụ Goodluck Jonathan nakwa Olusegun Obasanjo, so na ndị na-abịa eleta Adeboye n'ụlọụka ya.
content_392	O zutekwara Buhari na London oge ahụ adịghị ya.
content_392	4) TB Joshua
content_392	Joshua bụ onye ụkọchukwu ọzọ ọtụtụ ndị Naịjirịa anaghị eji egwu egwu, ọkachasị makana ha kwenyere na amụma ya na-abịakarị na mmezu.
content_392	Kwa afọ ka ọ na-ebu amụma metụtara ọchịchị Naịjirịa nakwa ndị ndọrọndọrọ ọchịchị, n'ụlọụka ya bụ Synagogue Church of All Nations (SCOAN).
content_392	N'ọnwa Julaị nke 2018, Joshua buru amụma ebe o kwuru ka "ndị mmadụ kpeere Naịjirịa ekpere maka ntuliaka na-abịa", makana ọ rọrọ nrọ ugboro ugboro maka "ihe ndapụta nwere ike ịdapụta n'usoro ntuliaka 2019".
content_392	N'ọnwa Ọktoba 2018, Buhari kwuru na ndị ụka ekwesịghị itinye ọnụ n'ihe gbasara ndọrọndọrọ ọchịchị, makana o nwere ike ibutere ha mkparị.
content_392	5) Mathew kukah
content_392	Kukah bụ ụkọchukwu Sokoto Catholic Diocese, bụ otu onye ọzọ ọnụ na-eru n'okwu na ndọrọndọrọ ọchịchị Naịjirịa.
content_392	O so na ndị ụkọchukwu zuterela onyeisiala Buhari; o zutere ya na 2015.
content_392	N'ọnwa Epreelụ 2018, Kukah kpọkuru Buhari sị ya gbaa mbọ hụ na o mezuru nkwa niile o kwere tupu ọ bụrụ onyeisiala.
content_392	6) Tunde Bakare
content_392	Bakare bụ ụkọchukwu ụka a kpọrọ Latter Rain Assembly, abụghị sọ onye ọnụ na-eru n'okwu n'ihe gbasara ndọrọndọrọ ọchịchị, o sorola zọọ ọkwa ọchịchị.
content_392	N'afọ 2011, Buhari kpọorọ ya zọọ ọkwa onyeisiala n'okpuru pati CPC, nke Bakare zọrọ dịka osote ya, mana ha emerighị.
content_392	7) Poju Oyemade
content_392	Oyemade bụ ụkọchukwu Covenant Christian Centre, ebe ọ na-anọ ahazi nrụrịtaụka gbasara ntuliaka nke Bekee kpọrọ "election debate" n'etiti ndị na-azọ ọchịchị, ma ntuliaka ruo.
content_392	Ọ na-akpọ nrụrịtaụka a "The Platform".
content_392	Ụkọchukwu ndị ọzọ ọnụ ha na-eru n'okwu ndọrọndọrọ
content_392	Johnson Suleiman
content_392	Ayo Oritsejafor
content_393	Akụkọ dị mkpa
content_393	Ndi ọkaikpe
content_393	Ọkaikpe ukwu Naịjirịa were n'ọrụ ịnọchịte anya Walter Onnoghen bụ Ibrahim Tank Muhammad, eduola ndị ga-anọ n'isi ikpe ntuliaka n'iyi ọrụ.
content_393	Atụmatụ a bu ihe Onnoghen na-ahazi ime taa bụ ụbọchị iri abụọ na isii nke ọnwa Jenụwarị 2019, tupu Onyeisiala Muhammadu Buhari achụpụ ya n'akụkụ maka ebubo na ọ dara iwu.
content_393	Ndị eduru n'iyi ọrụ bụ mmadụ 250, nke onyeisi na ndị nkwado so n'ime ha.
content_393	Nke a n'abịa ka ụlọ mmekọrịta Amerịka na Naịjirịa dị n'Abuja dere na etu Onyeisiala Buhari si wepụ Onnoghen na-ama ha obi jijijji.
content_393	Ha sị ka Naịjirịa mee ihe etu o kwesịrị maka okwu a, ma mekwa ya ọsịsọ.
content_393	N'otu aka ahụ, n'agbanyeghi na Nigerian Bar Association katọrọ mwepụ Onnoghen, ọkammụta Itse Sagay ekwuola na Buhari nwere ikike ime ihe o mere.
content_393	Sagay sị na Onnoghen dara iwu, ma kweta na ya dara iwu, nke mere na o kwesịghịzị ịnọ n'ọkwa dịka ọkaikpe ukwu nke Naịjirịa.
content_393	Nnia Nwodo sị ka ntoroọbịa kaa obi
content_393	"Ndị ntoroọbịa ụwa ọhụrụ adịghịzị aka obi ka ndị gboo"
content_393	Onyeisi Ohanaeze ndị Igbo bụ Nnia Nwodo kwuru nke a na mkparịtaụka ya na BBC nwere.
content_393	Ọ kọwara na ndị chịrị Igbo na gboo na-ebido n'okoroọbịa ahazi makwa chịa obodo dịka Nnamdi Azikiwe na ndị ọzọ siri mee.
content_393	N'egwuregwu,
content_393	Naomi Osaka akwụrụla dịka eze ka ọ pịapụrụ Petra Kvitova maburu iko n'asọmpi tenis bụ Australian Open.
content_393	Cheta na Osaka bụzị onye mbụ na tenis ugbua, pịapụkwara Serena Williams n'asọmpi US Open n'afọ gara aga.
content_393	Atiku, Saraki na PDP akatọọla Buhari
content_393	Mkpọtụ ka na-ada banyere nwezuga onyeisiala Muhammadu Buahri mere Ọkaikpe ukwu Naịjirịa bụ Walter Onnoghen.
content_393	Onye na-azọ ọchịchị n'okpuru PDP bu Atiku Abubakar katọrọ atụmatu ahu ma kwuo na o na egosi aka ike.  PDP na onyeisi ndi omeiwu naijiria bụ Bukola Saraki sokwa katọ nnapu ọkwa a emere Ọkaikpe Onnoghen.
content_393	PDP gara n'ihu kwuo na ha ga-akwụsị achụmnta vootu ruo abalị abụọ iji gosi iwe ha maka ihe mere.
content_393	Pati Moghalu na Durotoye abịakọtala ọnụ
content_393	Mmadụ abụọ na-azọ ọkwa onyeisiala bụ Kingsley Moghalu na Fela Durotoye ekwekọrịtara na ha ga-anyukọ mamịrị ọnụ ịhụ na ọgbara ụhụhụ ga-enye ha ihe ha na-achọ.
content_393	Ozi a si n'Ọnu onye na-ekwuru pati YPP bụ Bishop Amakiri na nke ANN bụ Emmanuel Dania sị na ha abịakọtara iweputa atụmatụ ha kpọrọ THE Force.
content_393	Trump ekwerela ka ụlọọrụ gọọmenti Amerịka gbapee
content_393	Ụlọ ọrụ gọọmentị agbapela na mba Amerịka ka omere ụbọchị iri ato na atọ onyeisiala Trump na ndi omeiwu bidoro ndọrọndọrọ ego o chọro ka eji rụọ mgbidi na oke ala ha na mba mexico.
content_393	Mgbape bịara n'azụ ulo omeiwu ukwu nake obele binyere aka n'iwu ga-enye ohere ka enwete ego a ga-eji kwuo ndi ọrụ ụgwọ.
content_393	Sanchez dị ọkụ ụnyaahụ
content_393	Alexis Sanchez lagachiri ama egwuregwu ọ nọbu mgbe Manchester United na Arsenal zutere ụnyaahụ.
content_393	Agbanyeghị na ndi na-akwado Arsenal na-akwa ya emo, Sanchez gbapere goolu na asọmpị ahụ Man U ji ọkpụ goolu atọ asatara ọtụ si Arsenal ka nụ.
content_393	Gee akụkọ ndị a ebe a:
content_393	Ihe nkiri taa:
content_394	Ụmụnwaanyị na-asụ n'odo. Nwaanyị yi chebiriọdụ
content_394	Ọtụtụ ihe anyị na-emebu na mbụ, anyi adịghịzị eme ha, ụfọdụ ihe anyi adịghị emebu, anyi na-emezi.
content_394	Ụwa na-eme mgbanwe kwa mgbe.
content_394	Ihe 5 ụmụnwaanyị Igbo na-eme ndị Saudi Arabia anaghị emenwu
content_394	Etu ị ga-esi jiri obere ego na-egbuke egbuke
content_394	Ụmụnwaanyị ewechighala isiowu n'ụdị ọhụrụ
content_394	Ụmụnwaanyị agbanahụghị mgbanwe nke a.
content_394	O nwere ụfọdụ ihe ụmụnwaanyị mebukwara ma ha akwụsịghị ike na ya, ma ugbua, ha na-eme ihe ndị ahụ ka ha siri chọ.
content_394	Ilezie anya nke ọma, ị ga ebido chọputawa ụfọdụ ihe anyị ga-edepụta n'okpuru edemede a.
content_394	Ọ na-azụ ahịa n'ịntanet
content_394	Ọtụtụ ụmụnwaanyị adịghịzị aga ahịa ịzụta akwa maọbụ ihe nri maka onyekwanụ chọrọ ịkwụ n'anwụ ebe ihe niile dịzị na ịnternet?
content_394	Ọ bụkwa ọ setịpụ ụkwụ n'ụlọ ya, ọ pịa kọmputa maọbụ ekwentị, e wetere ya ihe niile ọ chọrọ ebe ọbụla ọ nọ.
content_394	Ọ na-eyi agwa ntutu na-apụ ọkụ
content_394	N'oge mbụ, ụmụnwaanyị na-eke isi dị iche iche, kama na ọ na-abụkarị isi ojii
content_394	Mana ugbua, ha na-anwale ụdị agwa sọrọ ha, site na isi na-acha ọbara ọbara ruo na nke na-acha edo edo, ha achọghị ịma.
content_394	Ha na-eme oriri na nkwari ka o si dị ha mma
content_394	Oge agaala mgbe nwaanyị ga-anọ n'ụlọ, nwoke apụo inwete onwe ya naanị ya.
content_394	Ugbua, ụmụnwanyị na-akpọrọ ndị enyi ha puo ebe ọ na-akpọtụ, na-enwe anụrị.
content_394	Ọ naghị ama akwa, ọ na-eyi chebiriọdụ anọ n'ulọ
content_394	Anyi ahapụla ima akwa na '19 kporogodom'
content_394	Oge ima akwa n'obi nọrọ n'ụlọ agafeela.
content_394	Ugbua ụmụnwaanyị na-eyi chebiriọdụ dị iche iche.
content_394	I yitekwaraala ihe ndị Bekee kpọrọ 'bum short', anyi amara n'iso na ihe a na-eme.
content_394	Ọ na-ewepụta oge eji eme soshal media
content_394	Teknụzụ emeela na onye ọbụla nọ n'ụwa nwere ike ijikọ
content_394	Nwaanyị agba ọhụrụ ga-akwado, n'eti ka ọnwa, see onwe ya foto, tinye ya n'akara soshal midia ya.
content_394	Oge adighi.
content_394	Ọ na-ete ntecha etu o siri masị ya
content_394	Ụmụnwaanyị dịbu na mbu ete ntecha, kama ugbua, e nwezịrị agwa dị iche iche
content_394	Ndị bekee agbanweela ntecha, ya bụ na ọ bụzị ihe a na-amụ amụ tupu emebe.
content_394	Ụmụnwaanyị agba ọhụrụ ejighị ihe Bekee kpọrọ 'makeup' egwu egwu.
content_394	Ha chọrọ ịdị ka a chọrọ oge niile.
content_394	O nwere onwe ya
content_394	Ụmụnwaanyị na-arụbụ ọrụ na mbụ, mana o nwere ụfọdụ ọrụ ha anaghị arụ.
content_394	Nwaanyị agba ọhụrụ kwetara na ihe nwoke ga-emeli, nwaanyị ga-emelikwa ya karịa.
content_394	Ya bụ na ọ na-arụ ọrụ ọbụla masịrị ya, nwee ego nke ya o ji eledo onwe ya na ezinụlọ ya anya.
content_394	Akụkọ ga-amasị gị:
content_394	Buhari nọ n'isi gọọmentị mpụ na nrụrụaka - Saraki
content_394	Ọ pụtara na enweghi ihe e mere mekaa ndị Igbo?
content_394	ASUU strike: Kedụ mgbe ọ ga-ebi?
content_395	Sineti sị gọọmenti kpọchita Onnoghen
content_395	Ndị Sịnetị a bụ nke onyeisi ha bụ Bukola Saraki bụ nke agba asatọ n'ime ọchịchị onye kwuo uche ya
content_395	Ndị Sịnetị a bụ nke onyeisi ha bụ Bukola Saraki bụ nke agba asatọ n'ime ọchịchị onye-kwuo-uche-ya
content_395	N'aka ọzọ, ụlọomeiwu Sineti akpọpụla gọọmenti etiti ụlọikpe ka ha were ọsọ were ije kpọchite Onnoghen bụ onye bụbụ onyeisi ndị okaikpe na Naịjirịa.
content_395	Nke a mere ka ndị ụlọomeiwu mechichara ọgbakọ ha ụbọchị Tuesday.
content_395	Ipob etinyela referendum
content_395	Ode akwụkwọ mgbasa ọzị Ipob, Peace Chukwudi sịrị na Biafra ga abịa ọsịsọ ma Buhari bata ọzọ
content_395	Onye ndu ndị otu Ipob  bụ Nnamdi Kanu etinyela ụbọchị iri na isii onwa Februwarị dịka ụbọchị ha ga eme referendum ịmata ka ndị mmadụ a ka chọrọ ị nọ na Naịjịrịa.
content_395	Cheta na otu ụbọchị ahụ ka gọọmenti Naịjirịa nwere ntụliaka onyeisiala na nke ndị omeiwu.
content_395	US na UK akọwala ihe ha ji tinye ọnụ na okwu Onnoghen
content_395	Ọkọrọtọ US na UK
content_395	Onyeisi ụlọọrụ British kọmishọna dị na Naịjirịa bụ Catriona Liang ekwuola na ihe mere ha jị arịọ ka Naịjiịrịa kpe udo n'ihe gbasara nwepụ onye ọkaikpe ukwu Onnoghen, bụ maka  na ha chọrọ ka udo chịa na
content_395	ntuliaka 2019.
content_395	N'otu aka ahụ  Stuart Symington bụ onye nọchite anya mba Amerika na Naịjirịa sị na ihe mba ahụ ji tinye ọnụ na ya bụ okwu bụ maka etu ọ ga-esi metụta nwulite ọchịchị ọhakarasị na Naịjirịa.
content_395	US akpụpụla ụlọọrụ Huawei ụlọikpe
content_395	Akara njirimara Huawei
content_395	N'ofesi, mba US agbaala ụlọọrụ Huawei  na onyeisi ha okwu ego dị n'aka bụ Meng Wanzhou  akwụkwọ maka ebubo ohi ego, ịgbọchị ikpe nkwumọtọ naohi ọrụaka ndị mba US.
content_395	Ejidere Meng na Canada n'ọnwa gara aga ebe atụrụ anya na okwu a nwere ike ịkpali esem okwu dị na etiti China na mba US.
content_395	Gee nkeji anyi ebe a
content_395	Lee ihe nkiri ebe a
content_395	Akụkọ ga-amasị gị
content_395	Onyeisi ndị uweojii enyela iwu ka e kpochapụ F-SARS
content_395	Gịnị mere ndị ndọrọndọrọ ji agbahapụ nrụrịtaụka?
content_395	Etu ị ga-esi chekwa akwụkwọ ntụlịaka gị
content_396	Akụkọ dị mkpa:
content_396	Wole Soyinka ajụla Buhari, jụ Atiku
content_396	Onye na-ede akwụkwọ a mara amara bụ Wole Soyinka ajụla Buhari na Atiku maka ọkwa onyeisiala na na ntuliaka 2019.
content_396	Soyinka ,onye kwuru nke a n'ọgbakọ e 'Citizen forum' emere na Legọs ụbọchị Tọọzde sị na Naijiria chọrọ ọbara ọhụrụ.
content_396	'Ọ ka mma inye amnesty' karịa ị na-egbu oge n'ụlọikpe' - Ndị ọkaiwu
content_396	"Oge ụzọ ọhụrụ were anya eruola. Oge onye ahụ pụtara anyị ga-enye ya nkwado."
content_396	"Adịghị ama ama, ka m gwa ụnụ ebe m kwụ ka odo onye ọbụla anya: Mụ bụ Wole Soyinka agaghị atụnyere pati abụọ ahụ na-azọ. Ha abụọ kwesịrị ka a jụ ha kpamkpam."
content_396	Transparency International: A ga-ekpoju ndịagha na ntuliaka na-abịa
content_396	Ndị agha Naịjirịa juru oge e mere ntuliaka gọvanọ n'Osun steeti
content_396	Ndị ọkachamara n'okwu ikike diri onye ekwuola na  ntuliaka e mere n'Ekiti na Osun steeti n'afọ 2018 nakwa okwu Onnoghen na-arụ aka na a ga-eji Ndiagha mee ntuliaka 2019.
content_396	Otu Transparency International kwuru  ụbọchị Tọọzde na obi na-eti ha na a ga-ekpoju ndịagha na ntuliaka na-abịa.
content_396	Ha kwuru na ntuliaka emerela n'afọ 2018 nakwa ike ndị ndọrọndọrọ ọchịchi ji achụ ka atụnyere ha butere obi otiti ahụ.
content_396	Na nkọwa ya otu onye na-alụ ọgụ maka ikike dịrị onye bụ Ọkaiwu Ifeanyịi Ulumma gwara BBC na ihe ụfọdụ na-eme na Naijiria ugbua ezuorola ndị mmadụ ịtụ uche na a ga-eji ndị agha mee ntuliaka na-abịa.
content_396	"Ọ bụ ihe mere na Osun na Ekiti mere egwu ba ndị mmadụ ahụ na-aga egbojupụta ndịagha."
content_396	Ulumma gara n'ihu kwuo na okwu Onnoghen nakwa na onyeisiala Muhammadu Buhari bụ ọchịagha sokwa azọ ọkwa ọchịchị soro bute egwu ahụ.
content_396	O kọwara na ọghọm dị n'ikpoju ndị agha na oge ntuliaka bụ na ọ ga-eme ka egwu tụọ ụfọdụ ndị mmadụ mee ka ha ghara ịpụta mee ntuliaka.
content_396	Ulumma kwuru na dịka e si eme ya n'ofesi,  ihe kwesiri bụ naanị ka ndị uweojii soro hụ na udo dị, na enweghị ọgbaghara.
content_396	A hụla ụgbọala onyeisioche otu pati APC Abia steeti ahụ a tọọrọ
content_396	Ndị uweojii na steeti Abịa ekwuola na ha enwetala ụgbọala Donatus Nwamkpa bụ  onyeisioche otu pati APC na steeti ahụ a tọọrọ atọrọ.
content_396	Ọnu na-ekwuru ndị uweojii na steeti ahụ bụ Geoffery Ogbonna kọwara na ha hụrụ ụgbọala a n'okporo ụzọ si Osisioma gaa Ibeku.
content_396	Oshoala abanyela otu egwu bọọlụ Barcelona
content_396	Ọkaibe na bọọlụ ụmụnwaanyị bụ Asisat Oshola eferela otu egwu bọọlụ Barcelona.
content_396	Ọ hapụru otu egwu bọọlụ ndị mba Spen.
content_396	Aboubakar Kamara agaala Yeni Malatyaspor
content_396	N'aka nke ọzọ, otu Fulham ebinyela otu egwu bọọlụ Yeni Malatyaspor  onye egwu ha bụ Aboubakar Kamara rue ọgwụgwụ oge a.
content_396	Atiku Abubakar ga-agbaghara ndị zuru ego Naịjirịa
content_396	Abubakar na-azọ ọkwa onyeisiala Naịjirịa n'okpuru PDP kwuru nke a ụnyaaahụ na ogige mkaparịtaụka akpọrọ "The Candidates".
content_396	Ọ sị na ọ bụ ụzọ ọ ga-esi nata ijeri naira ọkankụ ndị aka ntụtụ mịpụrụ n'akpa Naịjirịa.
content_396	N'otu aka ahụ,
content_396	Otu onye omee iwu a chụrụ n'afọ gara aga bụ Abdulmumin Jibrin bụ onye degara EFCC akwụkwọ gbasara mpụ ahụ
content_396	Ikpe banyere nde dọla iri anọ na ọma ahụrụ n'ime ụlọ Orsbone Towers na Legọs ga amalite eche bụ ụbọchị Tọsde, abali mbụ nke ọnwa Febụwarị 2019.
content_396	Ndị gọọmentị kpụpụrụ n'ihu ọkpaikpe bụ onye bụbụ onyeisi ngalaba National Intelegence Agency bụ Ayodele Oke na ọrịaku ya.
content_396	Onye ọzọ akpụpụkwara ụlọikpe maka ebubo mpụ bụ onyebụbụ ode akwụkwọ gọọmentị bụ David Babachir Lawal.
content_396	Juan Guaido chọrọ ka ndị agha chụpụ Maduro
content_396	Onyeisi pati na-anọghị n'ọchịchi na Venezuela ekwuola na ndi otu ya na ndị agha Venezuela na-enwe nzukọ maka etu ha ga-eji nye aka napụ Onyeisiala mba ahu bụ Nicholas Maduru ọkwa.
content_396	Juan Guaido echiele onye ya onyeisiala ma nweta nkwado n'aka mba Amerịka na ụfọdụ mba ndi ọzọ ka ọ nọ na njem ịbụrụ onyeisiala ejighi itu vootu tinye n'ọkwa.
content_396	Chelsea ji nkata buru goolu
content_396	Chelsea ji nkata buru goolu unyaahụ ka otu egwuregwu Bournemouth ji okpụ goolu anọ asatagi ma otu gosi ha na-ejighi ọnụ ama onye ka ike.
content_396	N'Itali, Real Madrid nyụkwara Sevile ịkpakwụ ka ha ji ọkpụ goolu isii a satara otu fụọ ha aka n'isi.
content_396	Gee nkeji a be a:
content_396	Ihe nkiri nke taa:
content_397	Walter Magaya
content_397	A maala otu onye ụkọchukwu bụ Walter Magaya ikpemaka ịre ọgwụ adịgboroja o kwuru na-agwọ nje HIV na mba Zimbabwe
content_397	Dịka ọ dị ugbua a na-eche ka amara afọ ole ụlọikpe ga-ekwu n'ọ ga-anọ n'ụlọmkpọrọ.
content_397	Walter Magaya bụ ụkọchukwu ama ama na mba ahụ.
content_397	Ọzọ,
content_397	Otu Ipob asaala ndị agha Naijiria ihe ha kwuru maka iche ndị Ipob aka mgba n'oge ntuliaka na-abịa.
content_397	Ọnụ na-ekwuru Ipob bụ Chuwkwudi Peace kwuru na mmaja a bụ ụzọ ndị agha  si chọọ wakpo ma gbuo Ndigbo ọzọ na ntuliaka.
content_397	Na mba ofesi,
content_397	Esha Gupta bụ onye na-anọchite otu Arsenal
content_397	Esha Gupta bụ onye  ihe nkiri mba India kparịrị Alex Iwobi  n'izu gara aga akwụkwọ ozi iji rịọ ya mgbaghara.
content_397	N'egwuregwu,
content_397	Aka na-achịkọtabu otu Manchester United bu Jose Mourninho ekwetaala na ọ ga-aga nga dịka akpụpụrụ ya ụlọikpe maka ịgbalahụ ụgwọ ụtụ isi na mba Spen.
content_397	Mana gọọmentị spen ekwela ị nara ya ego ka ọ ghara ị ga ụlọmkpọrọ.
content_397	Akụkọ BBC na nkeji
content_398	Akụkọ dị mkpa taa
content_398	Otu bọọlụ Naịjirịa nke ndị erughị afọ 20 etozuola ịga asọmpị Iko Mba Afrịka dịka ha ji otu ọkpụ goolu merie mba Nijiey mgbe ha zutere onwe ha taa.
content_398	Na ndọrọndọrọ,
content_398	Ngalaba na-ahụ maka ntuliaka na Naịjirịa bụ Inec adọọtịala ohere ha nyere ndị mmadụ ịji nata PVC ha site n'ụbọchị Fraide ruo ụbọchị Monde
content_398	Ọ gụnyere ụbọchị satọde nakwa ụbọchị ụka site n'elekere itoolu nke ụtụtụ rue elekere isii nke mgbede kwa ụbọchị.
content_398	Ebe otu Citizen Forum, nke onye na-ede akwụkwọ ama ama bụ Wole Soyinka kpokọbara adọnyerela Kingsley Moghalu nke otu YPP ukwu maka ọkwa onyeisiala na 2019.
content_398	Joe Igbokwe nke APC na Ugochukwu Ikeakor nke PDP  akpọọla Ndigbo oku ka ha pụta tụọ vootu ụbọchị ntuliaka iji kwado mwulite Alaigbo.
content_398	Ha kporo okwu a  na mkparịtaụka ha na BBC Igbo nwere na Facebook n'ubọchị Fraide.
content_398	N'egwurewgu,
content_398	Ụwa niile, ọ kachasị ndị egwuregwu bọọlụ na-amasị pụtara ịgosi obi ntiwa ha dịka achọtara ozu Emiliano Sala bụ onye ọgba bọọlụ mba Ajentina nọ n'ime ụgboelu dara mmiri na mgbede tọọzde.
content_398	Akụkọ BBC Igbo n'ime otu nkeji
content_398	N'ụtụtụ,
content_398	A zọgburu ihe ruru mmadụ abụọ ebe ọtụtụ ndị ọzọ merụrụ ahụ n'ọgbọ egwuregwu Jolly Nyame n'ọsọ achụmnta vootu APC mere na Jalingo Taraba Steeti.
content_398	Onyeisiala Buhari kwuru na ọ na-ewute ya nke ukwuu ma ndị hụrụ ya n'anya tufuo ndụ ha n'ihi ịkwado ya.
content_398	Ọtụtụ ụmụakwụkwọ ejila afọ ise gụọ akwụkwọ ha kwesịrị ịgụ afọ anọ
content_398	Obi ụtọ juru ụmụakwụkwọ mahadum afọ dịka otu jikọtara ndị nkuzi ha bụ ASUU akwụsịla abụbọ ọrụ ha bidoro kemgbe ọnwa atọ.
content_398	Nkwụsị a bịara na ngwụcha nzukọ ndị isi ha na minista na-ahu maka ọrụ bụ Chris Ngige nwere n'Abuja.
content_398	Ebe onyeisi ndị ASUU bụ Abiodun Ogunyemi sị ka ndị nkuzi bido ọrụ ozugbo.
content_398	N'ofesi,
content_398	Onye kachasị enwe ego n'ụwa bụ Jeff Bezos kwuru na ụlo ntaakụkọ National Enquirer yiri ya egwu na ha ga-agba ihe o jiri bụrụ nwoke n'anwụ ma ọ gwaghị ọha okwu masiri ha.
content_398	Ọ kwuru na Enquirer sị ya kwuo na ọbụghị ndọrọndọrọ mere ha ji ebu akụkọ gbasara ya n'akwụkwọ mgbasa ọzi ha.
content_398	N'egwuregwu,
content_398	Achọpụtala na ozu ahụ ahụrụ n'ime  ụgbọelu ahụ kpọkasiri akpọkasị bụ nke onye otu egwuregwu Cardiff City bụ Emiliano Sala.
content_398	Cheta na Sala mere njem na-aga Cardiff mgbe ụgbọelu ọ nọ na ya nke onye na-akwọ ya bụ  David Ibbotson dabara na mmiri.
content_398	Gee nkeji a ebe a:
content_398	Ihe nkiri taa:
content_399	Akụkọ dị mkpa taa:
content_399	Na mba ofesi,
content_399	Onyeisiala mba Ijipt bụ Abdel Fattah Al-Sisi, ga-amalite ọchịchị dịka onyeisioche otu African Union site taa gawa n'ihu.
content_399	Ọchịchị ya ga-ebido n'ọgbakọ nke iri atọ na abụọ nke a na-eme n'isi obodo Ethiopia bụ Addis Ababa.
content_399	Mkparịtaụka BBC Igbo na Nnamdi Kanu:
content_399	Ụmụ Igbo unu adịla njikere maka mkparịtaụka ga-adị n'etiti onye ndu ndị otu Ipob bụ Nnamdi Kanu na BBC Igbo n'ụbọchị Mọnday na-abịa?
content_399	Ọ ga-akpọtụ n'elekere atọ nke ehihie, ị nwekwara ohere ịjụ ya ajụjụ ndị na-anụ gị ọkụ n'obi.
content_399	Njem Buhari na Legọs:
content_399	Ụfọdụ ndị Igbo na-akwado Onyeisiala Buhari pụtakwara n'ọgbọ
content_399	Ụgbọ achụmnta vootu Onyeisiala Muhammadu Buhari na ndị otu pati APC bịarutere ọgbọegwuregwu Teslim Balogun dị na Legọs n'ụbọchị Satọọde a.
content_399	Lee etu o si gaa ebe a :Etu ndị mmadụ si nabata Onyeisiala Buhari na Lagos
content_399	Buhari zutekwara ndị ojiegoachụ ego na njem ahụ, ebe ọ nọ gwa ha na akụnaụba obodo amalitela ito ọzọ makwuo na ọ ga na-aga n'ihu na-etolite.
content_399	Ndị akụ na-atakasị dịka Aliko Dangote na Femi Otedola so nọrọ na nzukọ a.
content_399	N'egwuregwu,
content_399	Man Utd ji nkata kponye Fulham goolu atọ ka ha zutere na Premier League n'ụbọchị itoolu nke Febụwarị 2019.
content_399	Mmeri ahụ emeela ka ha rigoruo n'ọkwa anọ n'elu tebulu ahụ.
content_399	APC sị na ha ka na-akwado Ayogu Eze
content_399	Ndọrọ onye ga-eji aha APC azọ ọkwa gọvanọ n'Enugu Steeti dị n'etiti Ayogu na Ogara.
content_399	Party APC ekwuola na agbanyeghị mkpebi Ụlọikpe Ukwu nyere banyere onye ga-eburu ha ọkọlọtọ n'Enuwgu, ha kwụọ Ayogu Eze na-azụ.
content_399	N'ozi Edegbe Odemwingie bụ osote onye na-ahụ maka mgbasa ozi na APC zitere BBC, ha sị na ha nwere ncheckwube na ụlọ ikpe mkpegharị ga enye ha arịrịọ ha riọrọ  ma mee Maazi Eze onye ga-azọ ọchịchi n'okpuru APC n'Enugwu.
content_399	APC gakwara n'ihu sị na ha na-etinye anya n'okwu onye ga-azọrọ ha ọchịchị na Rivas steeti, bu ebe Ụlọ Ikpe ukwuu nyere ikpe atughi ha ọchị.
content_399	N'ofesi,
content_399	Nzukọ Trump na Kim Jong-Un mere ya mbụ ndị isiala mba Amerịka na Nọt Koria ga-ezukọ
content_399	Mba Amerịka na-akwado ka onyeisiala ha bụ Donald Trump  na nke mba Nọt Koria bu Kim Jong-un nwee nzukọ ọzọ.
content_399	Trump na Kim ga-ezute na ụbọchị iri abuọ na asaa nke ọnwa Febụwarị na obodo Hanoi di na mba Vietnam.
content_399	N'egwuregwu
content_399	Flying Eagles nke Naịjirịa ji ọkpụ goolu otu asataghị merịe mba Nije mgbe ha zutere ụnyaahụ n'asọmpị akpọrọ Under 20 African Cup of Nations.
content_399	Mmerị a nyere Naịjirịa ohere itozu ịga agba nke abụọ n'asọmpị a. Nke pụtara na ha ga-eso sọọ mpị na Iko Under 20 a ga-agba na mba Polond n'ọnwa Mee.
content_399	BBC Igbo na Nnamdi Kanu ga-eme mkparịtaụka,
content_399	Ka ọ kwụ ugbua, BBC Igbo na Nnamdi Kanu bụ onyeisi Ipob ga-enwe mkparịtaụka n'ụbọchị iri na abụọ nke ọnwa Febụwarị afọ 2019, bụ Mọnde.
content_399	Mkparịtaụka a ga-eme ga-abịara unu dịka Facebook Live n'elekere atọ nke ehihe na Naịjirịa, nakwa elekere abụọ na London.
content_399	Gee nkeji a ebe a:
content_399	Ihe nkiri anyị taa bụ:
content_400	Ọkụ ọgbụgba
content_400	Mmadụ asaa n'ime mmadụ asatọ anwụọla ka ọkụ tanka gbara n'Amawbia dị n'Awka.
content_400	Haruna Mohammed bụ ọnụ na-ekwuchitere ndị uweojii na Anambra state kwuru na ọkụ a gbara ụgbọala ruru asatọ ma mebie ụlọ na ụlọ ahịa ha agụtabeghị ọnụ.
content_400	Onweghi onye nwụrụ n'ime ọkụ tanka agbara ọkụ na Legọọs
content_400	Abia fuel explosion: Ọkụ gbagburu ndị bi n'ụlọ m - Chuks benson
content_400	Haruna kwuru na ihe mberede a n'elekere asatọ n'ụma nke abalị Februwarị asatọ n'okiri okiri Amawbia dị n'Awka.
content_400	N'ọkwu ya, "onye ọkwọ ụgbọala ahụ bụ mmanụ ugbọala na-achọ ka ọ gafee okiri okiri , wee nọrọ n'etiti mgbagoju anya, ụgbọala ya wee gbahapụ nwuru ọkụ.
content_400	O kwuru na ebugala otu onye ka dị ndụ n'ime ndị ọkụ tanka a gbara n'ụlọ "Nnewi Teaching Hospital".
content_400	Haruna kwuru na ya na ndị otu ya nọ na-akwalisi ihu ebe ihe a mere ka ụzọ were gara ndị ọzọ were were.
content_400	Akụkọ ndị ọzọ ga-amasị gị
content_400	Nigeria Elections 2019: Ihe ise bụ ọgbaraigbogharị mere
content_400	Nasir el-Rufai: Onye ka a ga-eji akpa ozu buru?
content_400	'Ipob pụtanụ tụọ vootu ka ụnụ chụpụ ndị ọchịchị ọjọ' - Ohaneze Ndigbo
content_401	ọkụ ọgbụgba
content_401	Otu ụlọ ebe a na-akwado ime ntuliaka alaala n'ọkụ gbara ya taa.
content_401	Dịka akụkọ siri kwuo, ọkụ ahụ repịara ihe niile dị n'ime ụlọ ahụ gụnyere akpati akwụkwọ vootu nakwa akwụkwọ vootu dị icheiche.
content_401	Onye ọnụ na-eru n'okwu kwuru na ihe a awụnyela aja na nkwado ntuliaka mana o rubeghi ịme nyocha gbasara ịrụka ntuliaka na abịa.
content_401	Maka Leah Sharibu:
content_401	Nne Leah Sharibu bụ otu nwa agbọghọ ka tọrọ n'aka ndị Boko Haram ka ha wakpochara obodo Dapchi n'afo gara aga, ezigarala gọọmentị ozi ka ha mezuo nkwa ha kwere ịnapụtara ya nwa ya.
content_401	Ọ gwara ndị ntaakụkọ n'Abụja na nwa ya ka nọ n'aka ndị oji isi aghọ mgbọ a makana o kweghị esonye ha n'ofufe ha.
content_401	N'akụkọ si mba ofesi,
content_401	Ngalaba United Nations kwuru sị na otu ụgbọelu helịkọpta nke ndị agha mba Itiopịa kpọkasịrị n'ogige ụlọọrụ UN nke dị Na mpaghara Abyei dị n'etiti mba Sudan nakwa Saụt Sudan.
content_401	Ihe mberede ụgbọelu ahụ gburu mmadụ atọ, mana o dobeghi anya ihe mere o ji kpọkasịa.
content_401	N'egwuregwu,
content_401	Otu Tottenham zuru ike n'ahụ ndị Leicester City ka ha ji ọkpụ atọ a satara otu merie ha mgbe ha zutere na Premier League.
content_401	N'aka ọzọ, ndị na-akwado ndị Chelsea nakwa Man City, chị aka n'obi na-eche ihe ha ga-agbata ma e gbuzuo bọọlụ taa.
content_401	Ndị agha na ndị Biafra:
content_401	Ndị agha Naịjirịa nke Division 82  n'akpagharị n'Abia steeti agọọla ebubo na ha gbara egbe ma gbuo otu onye na steeti ahụ.
content_401	Ha gọnarịrị na onweghị onye otu ha, ha dunyere ka o sogharịwa onye chiburu Abia steeti bụ Orji Uzor Kalu.
content_401	Mana ha kwetara na ha nwụchịrị ndị otu Ipob isii ghara ha nye n'aka ndị uweojii nọ na steeti ahụ.
content_401	Ọnụ na-ekwuchitere ha bụ Musa Sagir kwuru na ọ bụ maka iweta udo na iwezuga ọdachi ka ha ji wuchie mgbe ndị otu Ipob na-eme ngagharịwe.
content_401	N'akụkọ ọzọ,
content_401	E mere ọkammụta Mahmood Yakubu onyeisi Inec n'ọnwa ọktoba afọ 2015
content_401	Ụlọọrụ na-ahụ maka ihe gbasara ntuliaka na Naịjirịa akpọrọ Inec n'ịchafụ ekwuola na ọ ga-ajụ aha ndị otu pati ndọrọndọrọ ọchịchị na-emeghị ihe ndị iwu kwadoro dịka a na-atụ anya n'aka ndị nnọchiteanya
content_401	pati di iche iche tupu amalite ntuliaka.
content_401	A wakporo ụfọdụ ndị nkwado PDP n'Abuja
content_401	Peter Obi bụ onye na-azọ ọkwa osote onyeisiala n'okpuru PDP kwuputara nke a site n'akara Twitter ya.
content_401	Ọ rịọkwara mmadụ niile ha gbalahụ nsogbu na ọgbaghara n'oge a.
content_401	N'ofesi,
content_401	Ihe mberede a achụpụla mmadụ ruru puku atọ na be ha
content_401	Ebupula mmadụ puku kwuru puku na mba New Zealand dịka ndị ọrụ mmeyụ ọkụ na-agba mbọ ịhụ na oke ọkụ bidoro n'ụfọdụ obodo na mba ahụ kwụsịrị kpam kpam.
content_401	Oke ọkụ a malitere kamgbe abalị isii na-akwado ibanye obodo ọzọ dị n'akụkụ ya.
content_401	Etinyela ọnọdụ gbata gbata, ebe mmadụ ruru puku atọ agbapụla na be ha maka ihe mberede a.
content_401	Ọkụ a bụ ọkachasị kamgbe afọ 1955.
content_401	N'Egwuregwu
content_401	Otu Egwuregwu bọọlụ Mancity na Chelsea ga-akwata ya na mgbede taa bụ Febụwarị iri n'asọmpị Premier league.
content_401	Soro anyị na bbc.com/Igbo ka ị chọpụta onye ike ga-agwụ makana anyị ga-agwa ụnụ ka o si gaa.
content_401	Nkeji taa
content_401	Ihe nkiri taa
content_402	Egbe ndị a rụrụ n'ụlọ so n'ihe ndị na-akwalite izu ohi nakwa mwakpo ndị mmadụ na mba Gana.
content_402	BBC mere nyocha iji chọpụta ebe egbe ndị a si abịa.
content_402	Lee ihe ha chọpụtara n'ime onyonyo a.
content_402	Akụkọ ga-amasị gị
content_403	Ebonyi steeti nwere ọtụtụ ebe na ihe nlegharị anya. Otu n'ime ha bụ mmiri Mmahi nke a kpọrọ "Ebonyi salt lake" n'olu bekee. Ị ma ka esi emepụta nnu ị na-etinye na nri gị?
content_403	Ị mana nwoke anaghị aba mmiri a.
content_403	Kirie ihe nkiri a ka ịchọpụta.
content_403	Akụkọ ndị ga-amasị gị:
content_404	Sọọsọ ụmụnwoke na-achị ala Naịjirịa kemgbe ha ji nweta mwereonwe ha.
content_404	Oge nwaanyị ga-achị obodo Naịjirịa o ruola kaọbụ o rubeghi? Kedụ mgbe ọ ga-abụ? Kedụ ihe na-egbochi nwaanyị ịchị Naịjirịa?
content_404	Lee ihe ndị Igbo kwuru.
content_405	Ókú gbara
content_405	Inec ekwuola na agbanyeghị ọkụ gbara ụlọrụ ha na Anamara steeti, ntulliaka ga-aga dịka e siri kwado ya na steeti ahụ.
content_405	Ọkụ amaghị ebe osi gbapịala ụlọọrụ Inec dị n'Ọka, Anambara Steeti ụbọchị Tuzde.
content_405	Ọkụ agbaala ụlọ ntuliaka na Plateau steeti
content_405	Dika ozi Inec wepụta nke Onye Kọmịshọna ha na-ahụ maka mgbasaozi bụ Festus Okoye binyere aka kwuru, otụtụ ngwaọrụ ha nke gụnyere 'Card Reader' dị pụkụ anọ, narị isii na iri itoolu na ise so na ihe ọkụ ahụ repịara.
content_405	"N'agbanyeghị ndọghachi azụ ọdachie wetara na nknjikere anyị maka ntuliaka n'Anambara steeti, ụlọọrụ anyị gbalịrị nweta 'card reader'  ndị etinyeghị nọ ọrụ na steeti ndị ọzọ a ga-eziga Anambara."
content_405	"Nke a nyere anyị ọkịka obi na ntuliaka ga-aga n'Anambara dịka e siri kwado ya."
content_405	Okoye kọwara na ọdachi nke Anambara bụ nke atọ ya n'ime abali  iri na abụọ dịka ọkụ gbara ụlọọrụ ha dị na Isiala Ngwa, Abia steeti nakwa Opuru ọchịchị Qua'an Pan dị na Platu steeti.
content_405	Ọ gara n'ihu kwuo na ha ewegarala ndị uweojii na ụlọọrụ na-agbanyụ ọkụ ozi, ndị maliterela nyocha.
content_405	N'Imo
content_405	Otu ndịagha Naijiria nke 134 Artillery regiment di n'Obinze na steeti Imo, anwuchiela umuokorobia ano bu ndi Soja adigboroja.
content_405	Ha kọwara ndi a dika ndi ori nọ n'Owere, gbakwunye na ha na-emenyụ ndị mmadu anya kemgbe.
content_405	Na mba ofesi
content_405	Otu onye anwụọla n'ọgbaghara sọ ndọrọndrọ ọchịchị na mba Senegal dịka ha na-akwado ime ntuliaka ọkwa onyeisiala.
content_405	Ọ bụ ndị na-akwado Onyeisiala Macky Sall na onye na-azọ oche ya bụ Issa Sall malitere nsogbu a.
content_405	N'egwuregwu,
content_405	Otu Flying Eagles nke Naịjirịa anarala ngalaba CAF ikike iyi mgbaaka ojii iji kwanyere Taiwo Ogbunjobi ugwu dịka ha na-akwado izute mba Mali n'asọmpị iko mba Afrịka.
content_405	Taiwo Ogbunjobi, onye bụbu odeakwụkwọ ukwu otu NFF nwụrụ ụbọchị Monde ka ọ rịachara ahụ obere oge.
content_405	Asup akwụsịla abụbọọrụ
content_405	Otu jikọrọ ndị nkuzi politekni bụ Asup n'aha ịchafụ akwụsịla abụbọọrụ ha gbara kemgbe ọnwa abụọ.
content_405	Asup gbara abụbọ ọrụ kemgbe ọnwa Disemba afọ 2018 iji gosi iwe gbasara emezughị  nkwekọrịta  ha na gọọmenti etiti nke afọ 2009 nakwa nke 2017; akwụghị ha ụgwọ kwesịrị ha, ịta ụfọdụ ndị otu ha ahụhụ nakwa ihe ndị ọzọ.
content_405	Clinton sị na ya agaghịkwa abịa Naijiria dịka ọkwadoburu
content_405	Aka chiburu mba Amerịka bụ Bill Clinton akagbuola njem ya ịbịa Naịjirịa nke Otu National Peace Accord zigara ya akwụkwọ ka ọ bịa hụrụ ka mbinye aka n'akwụkwọ nkwekọrịta udo ga-esi gaa.
content_405	Cheta na akara na ọ ga-ekwupute okwu n´ụbọchị a ga-ebinye aka n'akwụkwọ bụ ụbọchị Febrụwarị iri na abụọ na iri na atọ.
content_405	Akwụkwọ ozi, ọnụ na-ekwuchitere ya bụ Angel Ureña zigara ụlọọrụ Thisday kwuru na ya bụ njem aghaghị ịnwe ntụpọ ndọrọndọrọ ọchịchị.
content_405	"Nke a mere na Clinton agaghị abịalị ọgbakọ a."
content_405	N'Anambra,
content_405	Ọkụ tanka agbala ọtụtụ mmadụ na oge gara aga na Legos
content_405	Ụgbọala bu mmanụ ụgbọala agbala ọkụ n'okporoụzọ gawara Nnewi Okigwe dị n'Anambra steeti.
content_405	Onyeisioche ụlọ ebe a na-agbapụta mmanụ ụgbọala bụ Patrick Okeke kwuru na o nweghị onye nwụrụ n'ọkụ a gbaranụ.
content_405	Nke a na-eme ka akụkọ pụtachara abali abụọ gara aga na mmadụ asaa nwụrụ n'ọkụọgbụgba tanka mere n'Awka.
content_405	Ndị otu ndọrọndọrọ ọchịchị Demokrats na Repọblikan na mba Amerika  ekwekọrịtala iwepụta ego a ga-eji rụ agada jikọtara ha na mba ndị ọzọ ka ha gbochie mmechi gọọmenti mba Amerịka nke ọzọ.
content_405	N'Egwuregwu
content_405	Onye otu egqwuregwu Arsenal ama ama bụ Aaron Ramsey ebinyela aka n'akwụkwọ n'ọrụ ngo ruru pounds narị anọ kwa izu ụka maka ịbanye otu egwuregwu Juventus.
content_405	Ọ nọọla ruo afọ iri na otu n'otu egwuregwu Arsenal.
content_405	Nkeji Taa
content_405	Ihe nkiri taa
content_406	Ndị Manchester United
content_406	Otu PSG tiri Man Utd mmọnwụ, iji gosi ha na ha abịaghị igwu egwu, ka ha ji goolu abụọ merie ha na Old Trafford.
content_406	Nke a bụ mmeri mbụ a na-emeri otu egwu bọọlụ Man Utd kemgbe Ole Gunna Solskjaer malitere ịchịkọta ha.
content_406	Presnel Kimpembe ji ha gbachara ọnụ ma gbaa aka ahịa, n'ihe bụ goolu mbụ ọ na-enyere ndị PSG.
content_406	Man City agwọọla Chelsea ka abacha
content_406	Emiliano Sala: Ugboro ole ndị egwuregwu nwụrụ ka ọnwa ha na-achake
content_406	Kylian Mbappe dọkara neetị David De Gea n'ọkara nke abụọ, ebe e mechara chụpụ Paul Pogba ka o nwetara akwụkwọ edo edo abụọ.
content_406	Angel Di Maria gbabuuru Man Utd bọọlụ eleghi anya n'azụ ka ọ na-agwọ ha ara n'agbanyeghi emu ha nọ na-akwa ya; o bunyere Kimpembe bọọlụ o ji nye goolu.
content_406	Anthony Martial na Jesse Lingard merụrụ ahụ n'ọkara mbụ, mere ka ewepụ ha.
content_406	Ajụjụ onye ọbụla kpụ n'ọnụ ugbua bụ "isi Man Utd a ga-apụtakwa mgbe ha ga-aga na Parc des Princes n'ụbọchị isii nke ọnwa Maachị?"
content_406	Ihe mberede okporoụzọ mere n'Imo steeti:Ụgbọala Tipa dakwasịrị ma kurie otu ụgbọala Pasat bụ nke otu pati APC ji achụ nta vootu n'Owere bụ isi obodo Imo steeti.
content_406	Ihe mberede a mere n'okporoụzọ akpọrọ Jacob Zuma bụkwa nke e ji "akanchawa" wee mara.Anya hụrụ ka o si mee gwara BBC Igbo na ihe mberede a mere ka obere ụgbọala a e ji achụ nta vootu nke Muhammadu Buhari nakwa Rochas Okorocha, chọrọ igbafe ụgbọala Tipa ahụ.O kwuru na onweghi onye nwụrụ, mana e burula onye ọkwọụgbọala ahụ gawa n'ụlọọgwụ makana ọ merụrụ nnukwute ahụ.
content_406	Nnamdi Kanu na BBC:
content_406	Na mkparịtaụka Nnamdi Kanu na BBC Igbo nwere, o kwuru na ihe ọ gabigara n'aka ndị agha mere o ji zoo mgbe ahụ o zoro.
content_406	O bokwara ndị na-achị mpaghara ọwụwa anyanwụ ebubo na ha chọrọ igbu ya n'afọ gara aga, so mee o ji gbaa ọsọ, gaa lekọta onwe ya n'ahụ ọ merụrụ.
content_406	Gere ihe ndị ọzọ o kwuru ebe a:
content_406	Udo ga-achị n'Imo steeti:
content_406	Ndị na-azọ ọkwa gọvanọ n'Imo steeti ebinyela aka n'akwụkwọ udo, ebe ha kwenyere na udo ga-achị na ntuliaka na-abịa.
content_406	Ndị otu ọrụ nchekwa niile nọ n'Imo steeti nke gụnyere ndị uweojii, haziri emume a.
content_406	Uche Nwosu nke AA so binye aka
content_406	Ndị binyere aka n'akwụkwọ udo a gụnyere: Emeka Ihedioha nke PDP, Uche Nwosu nke AA, Linus Okorie nke YPP, Tony Nwulu nke UPP nakwa ụfọdụ ndị ọzọ.
content_406	Tony Nwulu nke YPP bịakwara
content_406	Ikedi Ohakim nke pati Accord, Hope Uzodimma nke APC nakwa Ifeanyi Araraume nke APGA bụ ndị osote ha nọchiri anya ha na mmemme ahụ.
content_406	Emeka Ihedioha nke PDP binyekwara aka
content_406	Kọmishọna ndị uweojii n'Imo steeti bụ Dasuki Galadanchi, n'ozi nnabata ya, gwara ndị na-azọ ọkwa ka ha cheta na ha enweghi steeti ọzọ karịa Imo, ma dụzie ha ọdụ ka ha jiri udo kpọrọ ihe.
content_406	N'ofesi,
content_406	Ụlọikpe dị na mba Amerịka achọtala ihe n'aka Joaquin Guzman bụ onye mba Mexico na-atụ mgbere ọgwụ ike a ma dị ka El Chapo.
content_406	N'agbanyeghi na a mabeghi ya ikpe, a na-ekwu na e nwereike ịtụ ya nga mkpụrụọka ga-eme ka ọ nọgide n'ụlọmkpọrọ ruo oge ọnwụ ya.
content_406	Gee nkeji BBC Igbo ebe a:
content_406	Lee ihe nkiri taa:
content_407	Ụmụnwaanyị na-azọ ọkwa onyeisiala
content_407	Na ntuliaka 2019, ka ụmụnwoke juru n'ọsọ ịzọ ọkwa onyeisiala, ụmụnwaanyị achọghị ịgba aka mere ka ihe ruru mmadụ atọ tinyere ụkwụ n'ọsọ ahụ.
content_407	Ụmụnwaanyị ndị a meriri na ntuliaka imeụlọ ndị pati ha mere, na-atụanya ịbụ onye ga-achụpụ Onyeisiala Muhammadu Buhari n'oche na 2019.
content_407	Nigeria Elections 2019: Ndị na-azọ ntuliaka na osote ha
content_407	Nigeria Elections 2019: Ihe ise bụ ọgbaraigbogharị merela
content_407	Day 20: Kedụ ka ụmụ Naịjirịa si ahụta 'Zoning'?
content_407	Nke a abụghị mbụ ụmụnwaanyị na-azọ ọkwa onyeisiala na Naịjirịa.
content_407	Sarah Jubrin zọrọ n'afọ 2011, ebe Comfort Oluremi Sonaiya zọrọ n'okpuru otu pati KOWA na 2015.
content_407	Cheta na nso nso a, Oby Ezekwesili gwara ọkwọụgbọ "kwụsị , ka ọ pụọ" n'ọnwa Jenụwarị afọ a.
content_407	1) Eunice Atuejide
content_407	A mụrụ ya n'ụbọchị iri na isii nke ọnwa Ọgọst 1978.
content_407	Ọ bụ onye Enugwu steeti.
content_407	O hibere pati ya bụ "National Interest Party (NIP)" n'afọ 2017.
content_407	Ọ bụkwa onye ọkaiwu n'ụlọikpe kachasị na Naịjirịa.
content_407	Ọ bụkwa onye achụmnta ego.
content_407	Ọ na-azọ ọkwa onyeisiala n'okpuru pati NIP.
content_407	2) Olufunmilayo Adesanya-Davies
content_407	A mụrụ ya n'ụbọchị iri na ise nke ọnwa Ọktoba 1962.
content_407	Ọ na-azọ ọkwa onyeisiala n'okpuru pati Mass Action Joint Alliance (MAJA) ma bụrụkwa onye na-efe ọkọrọtọ ndị "Coalition of United Political parties (CUPP)" na ntuliaka 2019.
content_407	Ọ bụ ọkammụta n'ihe gbasara asụsụ nakwa onye ọnụ na-eru n'okwu n'ihe gbasara agụmakwụkwọ.
content_407	Ọ bụkwa ọkammụta n'ihe gbasara ọmụma Chineke ma nwee asambodo dọktọreti n'ihe gbasara ọmụma Chineke.
content_407	3) Angela Johnson
content_407	A mụrụ ya n'ụbọchị iri na isii nke ọnwa Nọvemba 1959.
content_407	Ọ bụ onye Abịa steeti.
content_407	Ọ bụ ụkọchukwu ma bụrụkwa odeakwụkwọ ndị ụka.
content_407	Ọ bụ ọkaiwu.
content_407	Ọ na-azọ ọkwa onyeisiala n'okpuru pati Alliance for a United Nigeria (AUN).
content_407	4) Rabia Cengiz
content_407	Ọ bụ dọkịta
content_407	Ọ bụ onyeisi nakwa onye na-azọ ọkwa onyeisiala n'okpuru pati National Action Council (NAC).
content_407	Ọ bụ onye hibere nakwa onyeisi otu na-ahụ maka ụmụnwaanyị a kpọrọ Women Political Enlistment Campaign.
content_408	Onyeisi ndị Inec ngalaba Anambara bụ Nwachukkwu Orji kwuru na ndọhachi azụ bere abalị ole na ole gara aga agaghị emtuta ntuliaka Satode.
content_409	Onyeisi Inec
content_409	Ngalaba na-achịkọta ihe gbasara ntuliaka na Najirịa bụ Inec adọtịala ụbọchị ekwesiri ịme ntuliaka ọkwa onyeisiala, nke ndị ụlọomeiwu nakwa nke ndị ọkwa gọvanọ.
content_409	Ha kwuru na nke a mere n'ihi na ha akwadoteghi ọ kachasị n'ikesa akaụrụngwaọrụ nakwa ịhazi ihe niile dị na ntuliaka kwesiri ịme taa.
content_409	Nigeria Elections 2019: Ụmụnwaanyi chọrọ ịnapụ Buhari ọrụ ya
content_409	PDP na APC na-ebo onwe ha ebubo maka ndọtị aka ngalaba na-ahụ maka ntụliaka bụ  Inec mere ntụliaka ọkwa Onyeisiala nakwa nke ndị omeiwu nke etiti na steeti dị iche ịchị.
content_409	APC sị na ọ bụ nkata Inec na PDP kpara, ebe PDP gbụkwa otu asọ ahụ n'ọnụ.
content_409	Festus Keyamo nke otu APC sị na ọ bụ makana PDP nọ n'ụzọ ịda na ntuliaka mere ha jiri mee ka Inec dọtịa emume a aka.
content_409	Uche Secondus bụ onyeisi otu pati PDP kwuru dịka ọ bụ ya na Keyamo dekọtara akwụkwọ mgbasa ozi ebe ọ sịkwa na ọ bụ APC na Inec kụkọrọ mkpụrụ a furu ugbua.
content_409	Onye na-azọ ọchịchị n'okpuru pati PDP bụ Atiku Abubakar tinyekwara ọnụ n'atụmatụ ndọtị aka a emere ntụliaka a.
content_409	Atiku sị ndị na-akwado ya ka ha enwela iwe maka ihe mere. Ọ sikwa ha pụta n'uju bịa tụnye aka n'ụbọchị 23 nke Febrụwarị na ụbọchị 9 nke Maachị.
content_409	Cheta na ọtụtụ mmadụ anọziela maka ntụliaka.
content_409	Ụmụ Naịjirịa dị icheiche ebeela akwa arịrị gbasara ya bụ ndọtịaka
content_409	Tosin Olugbenga na-akpọ NYSC oku ka ha tinye ọnụ n'okwu a
content_409	Bashir Ahmad kwuru na ihe INEC mere adịghịrị ụmụ Naijirịa mma
content_410	Canada
content_410	Nyigharị ntuliaka e kwesịrị ime n'ụbọchị 16 nke Febrụwarị 2019, mere ka ụfọdụ ndị mmadụ malite ịchọ ụzọ ha si agbaga Kanada.
content_410	O wuru ewu na soshal midia nke ọma, mere ka BBC wepụta ihe na-egosi etu ị ga-esinwu gaa (ma ike dịkwa gị o).
content_411	Akụkọ dị mkpa:
content_411	Atiku Abubakar
content_411	Akụkọ na-eru anyị ntị ugbua bụ na ndị EFCC anwụchiela onye ọkaiwu Atiku Abubakar bụ Uyi Giwa Osagie na Legọs.
content_411	E chere na a nwụchiri ya maka akpa ego e si Abuja ebuga Legos nke ndị ngalaba EFCC kpụghere mana o dobeghi anya ma nnwụchi a o metụtara ọrụ ya n' achụmnta vootu Atiku.
content_411	Ụfọdụ ndị Naịjirịa na-ekwu na ife ala nna adịchaghị oke mkpa tụmadị ọbụrụ na a ga-akọga ụmụ mmadụ na steeti na abụghị nke ha.
content_411	Ngalaba Inec ekwela nkwa ilekọta ndị na-efe ala nna ga-eso ha arụ ọrụ ntuliaka anya ọfụma.
content_411	Cheta na ndị mmadụ kpụ Inec n'ọnụ maka etu ha si hapụ ụmụ mmadụ chi horo ụbọchị ehigharịrị ntuliaka.
content_411	BBC Igbo agbaala otu afọ,
content_411	Oru na Igbo BBC Igbo agbaala otu afọ na mgbasa ozi taa.
content_411	N'ụbọchị a n'afọ gara aga, ka BBC Igbo malitere mgbasaozi dịka otu n'ime ndị e kewapụtara na mgbakwunye BBC W2020 maka ndị asụsu na-abụghị bekee.
content_411	Obi dị anyị mma maka ncheta ọmụmụ ụlọọrụ a, ma na-asị chere aka ghọrọ anyị n'ike na ebube.
content_411	N'ofesi,
content_411	Steeti iri na isii gụnyere Kalifonia, agbaala onyeisiala mba Amerịka bụ Donald Trump, akwụkwọ, maka mkpebi ya itinye ọnọdụ gbatagbata maka inweta ego o ji arụ mgbidi aja maka oke ala ha na Mekziko.
content_411	Gọọmenti mba US mechiri n'izu gara ga maka na ndị sineti akwadoghi bọjetị ha
content_411	Onye ọkaikpe ukwu nke Kalifonia bụ Xavier Becerra, kwuru sị na ha na-agba ya akwụkwọ a ime ka ọ ghara imefu ụtụisi ndị mmadụ tụtara.
content_411	N'egwuregwu,
content_411	Ọ ka na-akpọtụ n'isi ndị Chelsea, ka ndị Man Utd gosiri ha nkarị ma jiri ọkpụ goolu abụọ gbapụ ha n'asọmpi Iko FA.
content_411	Ajụjụ bụzị 'isi Chelsea a ga-apụtakwa ma ha zute Manchester City n'agba ikpeazụ nke asọmpi Iko Carabao n'ụbọchị iri abụọ na anọ nke ọnwa a?
content_411	Gere akụkọ BBC Igbo na nkeji ebe a:
content_411	Lee ihe nkiri anyị nwere taa:
content_412	Onyeisiala Buhari na Atiku
content_412	Ndị Naịjirịa ga-aga n'ihu ịhọpụta onye ga-abụ onyeisiala n'ime afọ anọ ọzọ na-abịa.
content_412	Cheta na e higharịrị ụbọchị ntuliaka onyeisiala site n'ụbọchị Febrụawarị 16, bufete ya taa bụ Febrụwarị 23.
content_412	Usoro ị ga-eji bụrụ onyeisiala Naịjirịa
content_412	Nigeria Election 2019: Ụmụnwaanyi chọrọ ịnapụ Buhari ọrụ ya
content_412	Nigeria Election 2019: Ndị na-azọ ntuliaka na osote ha
content_412	N'ime ndị na-azọ ọkwa onyeisiala, gụnyere ndị aha ha kacha ada ụda bụ Muhammadu Buhari dị afọ 76, Atiku Abubakar dị afọ 72, Kingsley Moghalu, Omoyele Sowore nakwa Fela Durotoye.
content_412	Ebe Buhari bụ onyeisiala ugbua na-ekwu na o meela ka akụnaụba obodo mụbanye, ndị ọzọ na-azọ ọkwa ya na-ekwu na ọ naghị arụ ọrụ ọbụla.
content_412	Onye ọbụla meriri na ntuliaka a kwesịrị ime ihe a hụrụ anya banyere enweghị ọkụ latrik, mpụ na nrụrụaka, ọnọdụ nchekwa obodo nakwa akụnaụba obodo.
content_412	A ga-ebido ime ntuliaka mgbe ọ kụrụ elekere asatọ nke ụtụtụ a, ma mechie ya n'elekere abụọ nke ehihie.
content_412	Mana onye ọbụla ka kwụ n'ahịrị mgbe e mechiri ntuliaka, ka ga-atụnwu vootu.
content_412	Odobeghi anya ụbọchị a ga-akpọpụta mpụtara onye meriri; o nwere ike ịbụ ụbọchị mọnde maọbụ toozde maọbụ e mechaa.
content_412	Akụkọ ga-amasị gị:
content_412	Akụkọ Mere Ugbua - Ihe a mabeghị ihe ọ bụ gbara n'Enugwu
content_412	Ndigbo ejikọọla ọnụ katọọ iji ndị agha mee ntụliaka
content_412	'Ị tụghị vootu, ị mara na ị kwetala n'afọ anọ na-abịa ga-adịrị gị ka anọ gara aga'
content_413	Ibeawuchi Izuchukwu bụ onye chịkọtara vootu n'okpuru ọchịchị Ọlụ n'Imo steeti gwara BBC Igbo etu o si gabiga ihe ize ndụ n'aka ndị na-arụrụ gọvanọ Imo steeti ọrụ maka na ya ekwetaghị ka e degharịa mpụtara vootu a tụrụ ebe ahụ.
content_413	Izuchukwu gwara BBC Igbo na gọvanọ Okorocha na ndị otu ya jidere ya, nye ya ego ma nye ya iwu ka o degharịa mpụtara ntuliaka ahụ mana oge ya jụrụ ime nke ahụ, ha ejide ya ma mesie ya ike.
content_413	Lee ihe o kwuru n'onyonyo a.
content_413	BBC Igbo gbara onye ọrụ Rochas, Ebere Nzewuji ajụjụọnụ mana o kwuru na ọ dịka Ibeawuchi natara ndị iro Rochas ego ka o kwuo ihe ndị ahụ niile.
content_413	N'okwu ya: "Ihe ndị ahụ o kwuru bụ okwu asị, ọ dịka ọ natara ndị pati ndị ọzọ ego iji kwugide ọga m".
content_413	N'aka nke ọzọ, BBC Igbo gbakwara onye ọrụ INEC Imo steeti bụ Odiziakụ Benson ajụjụọnụ mana o kwuru na ihe ahụ ka Ibeawuchi kwuru.
content_413	N'akụkụ nke ya, onyeọrụ INEC n'etiti bụ Rotimi Oyekanmi kwuru na ha natara mkpesa gbasara ụfọdụ nsogbu e nwere n'ụfọdụ ebe n'Imo steeti mana ha anụbeghi maka okwu Ibeawuchi.
content_413	O kwukwara na onye nchịkota vootu INEC na steeti ahụ erubeghi Abuja ịkọwa ihe mere.
content_414	Udo alọghachịla n'Oshodi na Okota dika Ndịgbo bi n'Oshodi nakwa ndị na-azụ ahịa ebe ahụ pụtara gawa mkpa ha.
content_414	N'ụzọ ụtụtụ Mọnde bụ ụbọchị 25 nke ọnwa Febrụwarị, ọgbaghara dapụtara n'Ahịa Oshodi dịka ndị agboro na ndị ntorobia ji mma na osisi wakpoo ma chụsasia Ndigbo na-ere ahịa.
content_414	Oge BBC Igbo rutere n'ehihie Mọnde, ọtụtụ n'ime ha emepeela ahịa ha mana egwu ekweghi ụfọdụ mepee, ebe ụfọdụ na-arụzi ihe ndị e mebiri.
content_414	Mana Eze Ndigbo Oshodi-Isolo bụ Reuben Ibeakama, kwuru na ya na ndị ndu obodo mpaghara ahụ akpaala udo makwa ndị ahịa ka ha gaa gbapee ahịa ha.
content_414	Ọnụ na-ekwuru APC na Legọs bụ Joe Igbokwe kwuru na aka ndị ndu pati ahụ na Legọs adịghị n'ọgbaghara ahụ.
content_414	Igbokwe sịrị n'aka ndị ndu APC adịghị n'ihe mere n'Oshodi -Joe Igbokwe
content_414	"O nweghị ezigbo mmadụ ga-asị ha ga-eme ihe a ha na-eme."
content_414	"Ọ bụghị iwu na ị ga-atụ nyere otu pati. Ọ bụ ọchịchị onyekwuouche ya ka a noọ na ya."
content_414	N' Ọkọta, ọtụtụ ọdọahịa dị nso na Baba Ewe, ebe ndị agboro kpara ike ụbọchị ntuliaka agbapeghị n'ihi egwu.
content_414	Ndị BBC gbara ajụjụ kwuru na egwu ka na- atụ ha dịka a mabeghị mpụtara ntuliaka ọkwa onyeisiala e mere.
content_414	N'aka nke ọzọ, otu Massob akatọọla ike ndị agboro kpasoro Ndigbo na Legos.
content_414	N'akwụkwọ ozi ha nyere ndị ntaakụkọ nke ọnụ na-ekwuru ha bụ Samuel Edeson binyere aka, Massob kwuru na ọ bụ ihe mwute na a na-ebuso Ndigbo agha n'ihi ihe gbasara ndọrọndọ ọchịchị na agbanyeghị na oku otu Afenifere kpọrọ ndị Yoroba ka ha kwụsị ịlụso Ndigbo bị na Legọs ọgụ kwụsị.
content_415	Buhari emeriela
content_415	Ngalaba na-ahazi ntuliaka na Naijiria bụ Inec n'aha ịchafụ ekwuola na ọ bụ onyeisiala Muhammadu Buhari meriri na ntuliaka ọkwa onyeisiala afọ 2019.
content_415	Buhari nke APC nwere vootu kachasị dịka o ji vootu dị 15,191,847 tipụ Atiku nke PDP onye nwetara vootu dị 11,262,978 anyammiri n'anya.
content_415	Election Result 2019: INEC amalitela mkpọpụta mpụtara n'Abuja
content_415	Mpụtara ntuliaka ọkwa onyeisiala Naịjirịa 2019
content_415	Ndigbo bi n'Okota na Oshodi chị obi ha n'aka
content_415	N'ịkpọpụta onye meriri, onyeisi Inec bụ Mahmood Yakubu kwuru na n'ebe vootu karirị ndị a nabatara ịtụ vootu, na ndịiche dị na ndị a nabatara ịtụ vootu na vootu a tụrụ adịghị nnukwu.
content_415	N'okwu ya, Yakubu kwuru na o rughị pasent abụọ.
content_415	Onye nnochite PDP bụ Osita Chidoka kwuburu na e nweghị nkọwa ọbụla maka vootu dị nde 1.669.
content_415	Ọ kpọrọ oku ka Inec hapụ ịkpọpụta onye mmeri ganye mgbe e nyochara ebe mmiri si banye opi ụgbọgụrụ.
content_415	Mana PDP ajụla mpụtara ntuliaka ahụ.
content_415	PDP rịọrọ ndị Naijiria ka ha jụ mpụtara Inec wepụtara ma ọ bụrụ na Inec jụ iwepụta ngụkọ nke igwe 'cardi reader.'
content_415	Ka ọ dị ugbua, Inec ga-enye ya Buhari na Osote ya bụ Yemi Osibanjo asambodo mmeri n'Elekere Abụọ nke ehihie taa bụ Wenezde.
content_415	Akụkọ ga-amasị gị:
content_415	BBC IGBO EXCLUSIVE: 'Ndị otu Rochas tiri m ezigbo ihe ka m kpọọ ya onye mmeri'
content_415	Presidential Election: A napụrụ ọtụtụ n'ọwụwa anyanwụ ohere itu vootu- Peter Obi
content_416	Brendan Rogers
content_416	Leicester City enyela Brendan Rogers ọrụ onye nchịkọta otu ha na-erughi ụbọchị atọ ha chụrụ Claude Puel.
content_416	Ka ha na-ewe Rogers chịkọtaburu otu egwuregwu Liverpool site n'afọ 2012 ruo 2015 n'ọrụ, ha kpọbatakwara Kolo Toure gbaburu bọọlụ ọtụtụ afọ n'Arsenal, Liverpool na Manchester City.
content_416	Achụọla onye nchịkọta ndị Leicester City ọsọ ụkwụ eru ala
content_416	Leicester City: Onye nwe ya ọ nwụọla n'ihe mberede?
content_416	Emiliano Sala: Ugboro ole ndị egwuregwu nwụrụ ka ọnwa ha na-achake
content_416	Ọ kpọbatakwara Chris Davies nakwa Glen Driscoll ga na-elekọta ahụike ndị otu a.
content_416	Cheta na Rogers na Toure rụkọrọ ọrụ n'otu egwuregwu Celtic, ebe Rogers buliri iko asaa n'ime otu afọ na ụma.
content_416	N'akwụkwọ ọrụ Rogers dị afọ iri anọ na isii binyere aka, ọ ga-anọ na Leicester City ruo ọnwa Juun afọ 2022.
content_416	Mmeri Buhari
content_416	Ọ bụrụ na ị nụbeghị, ka anyị gbaara gị ama na Onyeisiala Muhammadu Buhari alọghachịla ịchị Naịjirịa afọ anọ ọzọ.
content_416	N'okwu o kwuru iji nabata mmeri ya, o kwere nkwa ịgbalị karịa mbụ n'ihe gbasara nchekwa,  akụnaụba nakwa ibuso mpụ agha.
content_416	N'ịkpọpụta onye meriri, onyeisi Inec bụ Mahmood Yakubu kwuru na Buhari nwetere vootu karịa nke onye zọrọ ọchịchị n'okpuru pati PDP bụ Atiku Abubakar, ma mezuo ihe iwu kwuru, nke mere o ji pụta ka onyeisiala.
content_416	Gụọ akụkọ a n'uju ebe a: Presidential election 2019: Buhari achakeela ọzọ
content_416	PDP Ajụla mmeri Buhari
content_416	Otu pati PDP ajụla ịnabata mpụtara kpọpụtara aha Buhari dịka onye meriri ntuliaka, ka ha na-ekwu na akaebe si n'ọgbọ ntuliaka dị iche iche gosiri na ọ bụ Atiku Abubakar ka ndị Naịjirịa họpụtara.
content_416	Ka ọ dị ugbua, ndị mmadụ nọ n'ọnọdụ ndị n'ọchị ndị n'akwa maka ndị ha kwadoro na ya bụ ntuliaka.
content_416	N'ofesi,
content_416	Ihe ruru mmadụ iri isii ka tọrọ n'ime ebe a na-ezo ezo egwuputa ọlaedo n'ime ala, n'obodo Sulawesi dị na mba Indoneshia.
content_416	Ndị ọrụ gbatagbata mba ahụ sị na otu onye anwụọla ebe a gụpụtarala mmadụ iri na atọ.
content_416	N'egwuregwu,
content_416	Goolu abụọ Angel Di Maria nyere na otu nke Meunier gbakpuru, nyere PSG mmeri na be ha ka ha zutere Dijon n'asọmpi Coupe De France.
content_416	Gere akụkọ BBC n'otu nkeji
content_416	Ihe nkiri
content_417	Ụkọchukwu Alph Lukau kwụ n'akụkụ akpati ozu, tụkwasị aka n'elu afọ nwoke o kwuru na ọ kpọlitere n'ozu
content_417	Ụkọchukwu Alph Lukau (yi uwe na-acha anụnụ anụnụ) na-ekwu na ọ kpọlitere ozu nwoke a
content_417	Otu ndị ụlọozu nọ na mba Saụt Afrịka ekwuola na ha ga-akpụpụ otu nwoke kpọrọ onwe ya ụkọchukwu ụlọikpe maka ikwu na ọ kpọlitere mmadụ n'ọnwụ.
content_417	Otu ihe nkiri e kesara ọfụma na soshal midia, gosiri ụkọchukwu Alph Lukau ka ọ na-agwa otu nwoke dina n'ime akpati ozu "kunie" , o kuliri ka ndị mmadụ malitere iti mkpu ọṅụ.
content_417	Ndị ụlọozu ahụ kwuru na a ghọgburu ha, iji mee ka ha sonye.
content_417	Ọtụtu ndị mmadụ katọrọ ihe "ịtụ n'anya" ahụ mere n'ihu ụlọụka Lukau dị nso n'obodo Johannesburg, ebe ọtụtụ ji ya mere ihe ọchị.
content_417	"Anyị ekwenyeghị na e nwere ihe ọbụla dịka ihe iribama", ka ngalaba na-ahụ maka omenaala, ofufe na asụsụ a kpọrọ "(CRL Rights Commission)" gwara ndị ntaakụkọ mba Saụt Afrịka.
content_417	Gịnị kpatara ndị Igbo ji agakarị ụlọụka ndị a?
content_417	Ọchịchi Buhari dị mma - Mbaka
content_417	Ndị ụka Ekwensu na-apịasu Naịjirịa
content_417	CRL kwuru sị "Ha na-eji ihe iribama aghọgbu ndị mmadụ na-enweghi olileanya iji napụta ha ego".
content_417	Ha ghọgburu ụlọozu atọ
content_417	Ụlọozu atọ sị na aghọgbụrụ ha na chandum a nọ na-achọzị ụzọ ha ga-eji mee ka ha hicha aha ha.
content_417	Ụlọozu ndị a bụ Kingdom Blue, Kings & Queens na Black Phoenix agaala ụlọikpe ma kwuo na-eji ọtụtụ usoro ghọgbuo ha.
content_417	Ụlọụka ụkọchukwu Lukau bụ Alleluia Ministries International, asabeghị ajuju BBC jụrụ ha banyere okwu a.
content_417	Otu ụlọ ntaakụkọ akpọrọ Sowetan si na ulọụka ahụ ekwuagharịala okwu banyere mkpọlite n'ọnwụ ahụ, si no ọbụghị ihe mere, na nwoke ahụ ha sị nwụru anwụ ekụrịela tụpụ ebute ya n'ụloụka ha na obodo Kramerville.
content_417	Sowetan sị na ulọụka ahụ sị: "Pastor Lukau mezuru ihe ịrịbama Chukwu malitere,"
content_417	Ndị mmadụ na mba Saụt Afịrịka na-ekwu okwu maka ihe a mere ọfụma.
content_417	Ọ nwekere ndị banyere soshal midia ji ya bụ ihe eme akaja.
content_418	Aliko Dangote, ógaranya n'Afríka
content_418	Akụkọ pụtara ugbua na-ekwu na ego niile Dangote nwere jiri ihe karịrị ijeri dọlla ise rịa elu n'ime sọsọ otu ụbọchị.
content_418	Nke a mere ka ọkwa ya na ndị kachasị bụrụ ọgaranya n'ụwa niile rigo na iri ise n'anọ.
content_418	Dangote ka bụ nwoke kachasị bụrụ ọgaranya na mba Afrịka.
content_418	Onyeisiala 2023 na nsonso a?
content_418	Rotimi Amaechi bụ onye chiburu Rivers Steeti n'etiti afọ 2007 na 2015
content_418	Dịka onyeisiala Muhammadu Buhari meriri na ntuliaka 2019,  ụmụ Naijiria ebidola ị ma atụ gbasara ndị  ha chọrọ  ka ha zọọ ọkwa onyeisiala n'afọ 2023.
content_418	Ọtụtụ na ọkammuta Yemi Osinbajo na  Nuhu Ribadu dịka osote ya maọbụ , Rotimi Amaechi nakwa Babatunde Fashola.
content_418	Na mba ofesi,
content_418	Ikuku kuru na Naịjirịa ekuola na mba Senegal dịka onyeisiala ha bụ Macky Sall meriri ntuliaka iji nọrọ n'ọkwa ya n'agba nke abụọ.
content_418	Cheta na ọ bụ n'ụbọchị iri abụọ na anọ nke ọnwa Febụwarị ka mba Senegal mere ntuliaka ọkwa onyeisiala nke ha.
content_418	N'egwuregwu,
content_418	Ụlọ na-arụpụta uwe egwuregwu bụ PUMA anarala ogbo ha bụ NIKE ọrụ ịbiputara otu Manchester uwe egwuregwu
content_418	N'akwụkwọ PUMA na Man City binyere aka, njịkọ ha ga-ewe nde  pounds narị isii na iri ise ma rue afọ iri.
content_418	Akụkọ BBC Igbo na nkeji
content_418	N'ụtụtụ
content_418	Olisa Agbakoba bụ onye ọkaiwu ukwu na Naịjirịa akpọkuola Atiku Abubakar ka ọ nabata mpụtara ntuliaka ọkwa onyeisiala.
content_418	N'akwụkwọ Agbakoba zisara na Legọs, o kwuru na etu e si mee ntuliaka nke afọ a na mpụtara ya gosiri na ihe gbasara agbụrụ bịara "bọodụ".
content_418	O kwuru na APC na PDP ritere uru si n'etu e si tụọ ya bụ vootu.
content_418	Ọ gara n'ihu kwuo ka Atiku ghara ịga ụlọikpe nke ntuliaka makana ọ bụghị ihe kwesịrị ka o mee.
content_418	Briten kwadoro ntuliaka Buhari
content_418	Minista na-ahụ maka ihe banyere mpaghara Afrịka na mba Brịten bụ Harriet Baldwine kelela Onyeisiala Buhari maka mmeri o nwetara na ntuliaka e mere na Naịjirịa n'ụbọchị Satọde gara aga.
content_418	Baldwin kwuru na ọnụọgụgụ Inec wepụtara na ọ bụ ihe e nwetere na ya bụ ntuliaka, bụ nke dịka nke e nwetere n'atụmatụ Bekee kpọrọ "Parrallel Vote Tabulation", wee na-asị ndị Naịjirịa nabata mpụtara a.
content_418	Gụọ akụkọ a n'uju ebe a: Election Result 2019: Mba Briten sị na mmeri Buhari kwụ ọtọ
content_418	YIAGA tinyekwara ọnụ
content_418	Nke a na-abịakwa ka otu na-ahụ maka oke ruru onye a na-akpọ "Youth Initiative for Advocacy, Growth and Advancement YIAGA AFRICA" kwuru na mpụtara ntuliaka a dị etu o kwesịrị ịdị, na ọ bụrụ adịgboroja.
content_418	Ha dekwara sị na mpụtara ntuliaka a dabara n'ogo ha nyochapụtara na o kwesịrị:
content_418	Ihe Mbaka kwuru maka mmeri Buhari
content_418	Onye ụkọchukwu ama ama bụ Rev. Fr. Ejike Mbaka ekwuola na ya ga-eji izu ụka a niile na-eto chukwu ma na-enwe aṅụrị maka mmeri Buhari meriri Atiku.
content_418	Mbaka kwuburu na Buhari bụ "onye nzọpụta"
content_418	Mbaka kwuru na ọ bụ maka mkparị Peter Obi na ndị otu ya kparịrị ya ka o jiri daa ya bụ ntuliaka.
content_418	Gụọ ihe o kwuru n'uju ebe a: Fr Mbaka na-enwe nnukwu aṅụrị n'ihi na Buhari emeriela
content_418	N'ofesi,
content_418	Onyeisiala mba Amerịka bụ Donald Trump, na nke mba Nọt Korea bụ Kim Jung-Un, abanyela ụbọchị abụọ bụ ụbọchị ikpeazụ ha ga-ama ebe ha kwụ akwụ gbasara ihe bekee kpọrọ "denuclearisation".
content_418	Ka nzukọ a mechara n'ụtụtụ Febrụwarị 28, 2019, mmadụ abụọ a erughi na nkwekọrịta.
content_418	Trump kwuru na "Anyị ekweghi ahọrọ asịsa ọbụla ha họpụtara" ma kwuo "Ọ gaara adị njọ ibinye aka nkewkọrịta n'ihe ọbụla".
content_418	Mike Pompeo bụ odeakwụkwọ kachasị nke mba Amerịka, kwuru na mba abụọ ahụ kwekọrịtara na ha ga na-agbalị ịhụ na isi pụtara n'isiokwu a.
content_418	N'ikpeazụ, Nọt Koria kwuru na ha chọrọ ka mba Amerịka wepụ iwu ha ji machibido ha, na ọ bụrụ na ha mee nke a, na ha bụ Nọt Koria ga-akụkasị ebe a na-arụpụta ngwaagha nuklia dị na Yongbyon, mana Amerịka ekwenyeghi.
content_418	Mana Trump kwuru na Jong-Un kwere ya nkwa na ọ ga-akwụsị ịnwale ngwaagha nuklia maọbụ mịsaịl nke na-agate aka.
content_418	N'egwuregwu,
content_418	Arsenal, Chelsea, Man United, Liverpool na Man City merichara ndị ọ bụ ha na ha na Premier League a gbara n'Abalị.
content_418	Arsenal na Liverpool nyechara goolu ise ise, Chelsea nyere goolu abụọ, Man Utd nyere atọ ebe Man City nyere naanị otu goolu iji merie.
content_418	Gere akụkọ BBC Igbo n'otu nkeji
content_418	Ihe Nkiri BBC Igbo:
content_419	Jọstịs Ijem Onwuamaegbu
content_419	Jọstịs Ijem Onwuamaegbu bụ nwaanyị mbụ bụ ọkaikpe ukwu n'Anambara steeti
content_419	Willie Obiano
content_419	Gọvanọ Anambara steeti bụ Willie Obiano duru Jọstịs Ijem Onwuamaegbu n'iyi ọrụ dịka ọkaikpe ukwu nwaanyị mbụ
content_419	Jọstịs Ijem Onwuamaegbu
content_419	Jọstịs Ijem Onwuamaegbu na ndị bịara mmemme idu ya n'iyi ọrụ
content_419	Ndị ọbịa bịara mmemme iduniyi ọrụ nke Jọstịs Ijem Onwuamaegbu
content_419	Ndị ọbịa bịara mmemme iduniyi ọrụ nke Jọstịs Ijem Onwuamaegbu n'ụlọrụ gọọmentị dị n'Oka, Anambara steeti gụnyere osote gọvanọ steeti ahụ bụ Nkem Okeke, ndị ọkaikpe ka nọ ọrụ na ndị larala ezumike nka na steeti ahụ nakwa ndị si Enugwu, Ebonyi na Imo steeti ndị ụkọcukwu na ndị eze ọdịnala
content_420	Akụkọ dị mkpa:
content_420	Ohaneze, NEF, Afenifere, MBF na NDF akwadola Atiku ịga ụlọikpe
content_420	Otu ọdịnala na agbụrụ dị na Naịjirịa bụ Ohaneze ndị Igbo, Northern Elders Forum, Middle Belt Forum na Niger Delta Forum etinyela aka n'akwụkwọ ịgwado Atiku ịgawa ụlọikpe maka ịlebe anya na-atụm vootu emere ụbọchị satọde nke ha kwenyere na ozighịezi.
content_420	Ndị tinyere aka na ya bụ akwụkwọ bụ ndị isi otu ndị dịka Ọkamụta Ango Abdullahi, Chief John Nwodo, Chief Ayo Adebanjo, Chief Edwin Clark na Dkt. Pogu Bitrus.
content_420	Buhari sị na ihe ga-atakwu akpọ
content_420	Onyeisiala Naịjirịa si na gọọmenti ya
content_420	Akụkọ na-eru anyị ntị ugbua na-ekwu na ndị ọnụ na-eru n'okwu na Pati APC achụpụ Rochas Okorocha na Ibikunle Amosu nke Ogun steeti na pati ha.
content_420	Ndị niile BBC kpọrọ maka ịmata nke bụ eziokwu n'akụkụ a kwọchapụrụ aka na ụkwụ ha na ya bụ akụkọ.
content_420	APC achụpụla Rochas?
content_420	Akụkọ na-eru anyị ntị ugbua na-ekwu na ndị ọnụ na-eru n'okwu na Pati APC akpawala nkata ịchụpụ Rochas Okorocha na Ibikunle Amosun nke Ogun steeti na pati ha.
content_420	Ndị niile BBC kpọrọ maka ịmata nke bụ eziokwu n'akụkụ a kwọchapụrụ aka na ụkwụ ha na ya bụ akụkọ.
content_420	Ndị omekome wakporo ụmụnwaanyi ebe atụrụ vootu
content_420	Mpụ nwakpo na-eweta nnukwu mwute na Naijiria
content_420	Inec ekwuola na-awakporo ụmụnwaanyị bụ ndị ọrụ ngo mgbe e mere ntụlịaka onyeisiala na Satọde gara aga.
content_420	Agbanyeghị na Inec sị na udo chịrị na ọtụtụ ebe e mere ya bụ ntụlịaka mana ọgbaaghara dị n'ebe ụfọdụ nke ha akọwaghị nke ọma.
content_420	Akpabio akwụsịla Inec inye Chris Ekpenyong asambodo
content_420	Sen. Godswill Akpabio kwuru na ya anatala ụlọikpe ikike ịkwụsị Inec ịnye Chris Ekpenyong nke PDP asambodo meri maka ntụlịaka ha mere ụbọchị Satọde mkpụrụ ụbọchị iri abụọ na atọ.
content_420	Akpabịọ sị na nke a ga-enye aka inyocha ihe mgbagwoju anya mere mgbe a tụrụ vootu ahụ.
content_420	Edoola nwaanyị mbụ bụ ọkaikpe iyi ọrụ n'Anambra steeti
content_420	Jọstịs Ijem Onwuamaegbu bụ nwaanyị mbụ bụ Okaikpe n'Anambara steeti
content_420	Gọvanọ Willie Obiano edoola nwaanyị mbụ bụ okeiwu n'iyi  ọrọ.
content_420	Okiwu ndị steeti Alaigbo ndị ọzọ bịara emume a pụrụ iche n'Obi gọọmentị nke steeti ahụ.
content_420	Super Falcons 4 - 3 Solvakia
content_420	Chikwelu Oparanozie bụ onye ndụ ndị Falcons na ya bụ egwụrụegwụ
content_420	Otu Super Falcons nke Naịjirịa ewerela  ọkpụ anọ a satara atọ merie ogbo ha ndị Slovakịa na asọmpi Cyprus Women's Cup.
content_420	Rita Chikwelu nyere goolu abụọ na ya bụ asọmpị .
content_420	Gee nkeji anyị ebe a
content_420	US na-achọ nwa Osama Bin Ladin
content_420	Mba Amerịka ekwuola na ha ga-enye onye ọbụla ga-enye ha ozi bara uru gbasara nwa Osama Bin Laden bụ Hamza, otu nde dọla.
content_420	Ha kwuru na Hamza a na-enyo na ọ nọchiri anya nna ya dịka onyeisi otu Al-Qa'ida, na-ekwu ekwu iwakpo mba Amerịka na ndị enyi ha.
content_420	Udo Naịjirịa
content_420	Abdusalami Abubakar chịburu Naịjiria dịka onye agha, bishọp ndị ụka katọlik na Sokoto bụ Matthew Kukah na ndị ọzọ nọ n'otu kpọrọ onwe ha National Peace Committee, zutere Atiku Abubakar na Peter Obi zọrọ ọchịchị na ndị isi a hụrụ kwaba okpu nọ n'okpuru PDP, n'abalị Tọọzde.
content_420	Na nzukọ ahụ, ndị otu ahụ na-ekpe udo gwara ndị PDP ka ha chefuo maka ịga ụlọikpe gbasara mpụtara ntuliaka a, mana PDP kwuru na ha ga-aga n'ihu makana ọ bụ ihe ọjọọ ma ha ghara ịgbagha ya maka ọdịniihu Naịjirịa.
content_420	Ndị otu "National Peace Committee" a mechara gakwuru osote onyeisiala Yemi Osinbajo n'Aso Rock, ebe ha nọ nwee nzukọ gbasara ịhụ na udo dị site na ntuliaka a e mere
content_420	Kingsley Moghalu ekwuola okwu
content_420	Moghalu zọrọ ọkwa onyeisiala n'okpuru pati YPP, kwuru na o wutere ya na ntuliaka a tara isi ndị mmadụ.
content_420	O kwukwara na ọnụọgụgụ ngalaba na-ahụ maka ntuliaka bụ Inec gụpụtara na ọ bụ vootu ole a tụnyeere ya, abụghị ole o kwesịrị inweta, makana o zughi ezu.
content_420	N'egwuregwu,
content_420	Fulham achụọla Claudio Ranieri n'ọrụ dịka onye nchịkọta ha ma tinye Scott Parker ka ọ nọchie ya ruo mgbe ha họtara onye ọzọ.
content_420	Ọchụchụ ya na-abịa naanị ụbọchị narị na isii e wechara ya n'ọrụ.
content_420	Gere akụkọ BBC na nkeji:
content_420	Ihe nkiri taa:
content_421	I nwetala akwụkwọ njem ị ga mba Briten, Amerịka maọbụ mba ọzọ dị n'Yurop mana ị gabeghị ebe ahụ mbụ.
content_421	Christmas Travel: Ihe mere anyị ji etinye ego n'oge Ekeresimesi -Ekeson
content_421	Ị chọrọ 'ịgbaga' Canada?
content_421	Lee ihe isii i kwesịrị ịma maka ala Bekee:
content_421	1. Mee nkwado maka ebe obibi gị tupu ịgawa
content_421	Ewezuga  ụgwọ ụgbọelu ị ga-aba, tupu ịzọpụ ụkwụ ije, gbaa mbọ kwuo okwu ebe ị ga-ehi ma i rue Alabekee.
content_421	Ọ bụ n'ụlọ nwanne gị,  enyị gị ka ọbụ ụlọ oriri na nkwari.
content_421	Ọ bụrụ na  ibu onye ọbụla n'obi, gbaa mbọ hụ n'onye ahụ dị njikere ịnabata gị, ka ụkwụ ghara ịtọ gị n'ama ma i wuchie n'ọdụụgbọelụ.
content_421	Ka ọ ghara ime gị na mberede ma ị kpọwa ekwentị onye nke gị ma zara ghị gị.
content_421	E nwere ọtụtụ ụlọ obibi ndị ọnụ ha dị iche iche dịka akpa gị ha.
content_421	Ọ bụrụ na ị ga-anọtụ nwa oge, ọ ga-akara gị mma ịnọ n'ụlọ ndị a kpọrọ 'Airbnb' karịa ụlọ oriri.
content_421	Nke a ga-enyekwa gị ohere isiri onwe gị ụdị nri ị chọrọ.
content_421	Ga n'ịntanet chọta ụdị ị chọrọ dịka akpa gị ha nakwa nke ndị nso na mpaghara ebe ị chọrọ ị ga.
content_421	2.  Jikere maka igbochi oke oyii
content_421	Akwa oyii, okpu, ịchafụ olu so na ihe onye na-aga alabekee n'oge winta kwesịrị iji aga
content_421	Ugbua, mba Briten, Amerịka na ala bekee ndị ọzọ nọ n'oke oyii.
content_421	Ọmụma atụ, London nọ na digri itoolu, ebe Nu Yọk nọ na deigri anọ.
content_421	Tupu ị hapụ Naijiria, ọ dị mkpa na ị ga-azụ akwa mgbochi oyii  n'ihi na oyii alabekee abụghị ụkwa achị n'aka.
content_421	Anne Ifedigbo, onye bi mba Amerịka kọwara sị, " Ọ dị mkpa ka i jikere maka oke oyii jiri ịchafụ olu, okpu, akpụkpọụkwụ maka ojii, uwe oyii, trawụza, and ejije maka oyii ndị ọzọ."
content_421	3. Jikere maka ọrịa ntụmadị
content_421	Gbaa mbọ zụụ ọgwụ isiọwụwa, ụkwara, afọ ọsịsa, iba tinye n'akpa tupu ịzọpụ ije
content_421	Ọrịa anaghị ama ọkwa tupu ọ bịa, ọkachasị ma imee njem.
content_421	Gba mbọ zụọ ụmụ obere ọgwụ maka isi ọwụwa,ụkwara, afọ ọsịsa, ịba na ude na-ekpo ahụ ọkụ iji kee nkwụcha maka ha iwuchi na amaghị ọkwa ọbụla.
content_421	Inweta ụmụobere ọgwụ n'ala bekee nwere ike ọ gaghị adchara gị mfe ma ọ dị gị mkpa.
content_421	4.  Zụọ akwụkwọ e ji eme njem ime obodo
content_421	Ọ bụrụ na i rute Alabekee, zụrụ akwụkwọ ịga njem nke a kpọrọ 'Oyster card'  ma tinye ego n'ime ya.
content_421	Nke ga-eme ka ị gagharị dịrị gị mfe.
content_421	Ị ga-eji Oyster kaadị kwụọ ụgwọ ụgbọala maọbụ ụgbọoloko.
content_421	Mata na-ego ọnụ ụgbọoloko na-ada ọnụ karịa ụgbọala.
content_421	Ọzọ bụ na ụgbọala ga-enye fgị ohere na ị na-elegharị anya oge ị nọ na njem.
content_421	4. Cheta gaa ebe ihe nleta
content_421	Ndị njem nlegharịanya kwụ n'ahịrị iji banye ụlọụka St Paul's Cathedral dị na Lọndọn ebe Diana na Charles gbara akwụkwọ ọtụtụ afọ gara aga
content_421	Ọ bụrụ na ị gacha ihe buru gị bịa njem gị, cheta ilegharị anya.
content_421	E nwere ọtụ ihe na ebe nleta dị iche iche onye bịara njem ga-enwe mmasị ị ga lee ma ị ga- Alabekee.
content_421	Akwammiri 'Wobbling Bridge' e si agafe Osimiri Thames
content_421	Ọ bụrụ na Lọndọn, Osimiri Thames, Nu Yọk; Liberty Statue,
content_421	Ebe dịka ụlọ ụka St Paul's Cathedral ebe Adaeze Diana na Charles
content_421	5. Ị chọrọ izu ihe, gaa ebe  ndị a
content_421	Ị gaa Alabekee, ọ ga-amasị gị ịzụrụ onwe gị nakwa ndị ezinaụlọ  ihe ole na ole.
content_421	Ihe dịka akwa, akpụkpọụkwụ, ọlaaka, ọlaolu nakwa ihe ndị ọzọ nwere ebe ọ na-aka mma ịzụ ha.
content_421	Na Briten, Sentralụ Lọndọn bụ ebe aha a mara ama n'ihe gbasara ejiji dịka Tom Hilger,Tezeni,  nwere ọdụahịa.
content_421	Woolrich dị na Lọndọn sokwa na ebe ị ga-enweta ihe dị ọnụ dị mma dịka akpa gị ha.
content_421	Ebe Depford bụ ebe ị ga-enweta ihe ndị sị aka fere aka ọnụala.
content_421	6. Ihe i kwesiri iji, nke e kwesighị
content_421	Isi a hụrụ kwaba okpu n' ịga ala bekeee bụ iji ezigbo akwụkwọ abụghị nke adigboroja.
content_421	Ihe ndị i kwesịghị iji gụnyere ọgwụ ike, egbe maọbụ ngwaọgụ, ụfọdụ ihe nri nakwa ihe dị mmiri mmiri.
content_421	N'ụfọdụ obodo, a gaghị ekwe ji ji ihe nri nwere mmiri dịka mmanu maọbụ ude isi ọma(perfume) banye ụgbọelu.
content_421	Kpachara anya dịka ndị enyi maọbụ ikwu na ibe gị na-enye gị ihe nye mmadụ n'alabekee ka ị ghara ịdaba na nsogbu ndị ji mmadụ ibe ha ebu ntụ.
content_421	Akụkọ ga-amasị gị:
content_421	#BBCNigeria2019: Ka o si gaa na nrụrịtaụka ndị na-azọ ọkwa osote onyeisiala
content_422	Akụkọ dị mkpa
content_422	Onye zọrọ ọkwa onyeisiala na ntuliaka 2019 n'aha PDP bụ Atiku Abụbakar ekwuola na ya anaghị akụja akụja dịka EFCC nwụchiri onye nhazi ego  n'ụlọọrụ Babalele Abdulahi.
content_422	A nwụchiri Abdulahi , onye bụkwa ọgọ Atiku ụbọchị Satode, abali abụọ nke ọnwa Maachị n'Abuja.
content_422	N'akwụkwọ mgbasaozi nke ọnụ na-ekwuru ya bụ Paul Ibe nyere ndị ntaakụkọ, Atiku kwuru na nwanne nwunye onyeisiala Naijiria degara EFCC mkpesa nke mere ha jiri wakpo ụlọ na ụlọọrụ onye nhazi ego n'ụlọọrụ ya mana o nweghị ihe ha hụrụ.
content_422	Mana Atiku onye kwuru na ha were akwụkwọ ụlọ nwa amadị ahụ, ṅụrụ iyi na ya "agaghị atufu oku ụmụ Naijiria kpọrọ ya na ntuliaka e mere n'abalị 23 nke ọnwa Febụwarị."
content_422	Presidential election 2019: O nweghị mgbe anyị nye ọnọdụ mkpezi- PDP
content_422	Otu PDP ekwuola na akụkọ na Atiku nyere ọnọdụ ya ga-eji hapụ okwu gbasara onye meriri na ntuliaka 2019 bụ okpokpo asi.
content_422	Ha kwuru na Atku enweghị ihe maọbụ ọnọdụ a ga-enye ya o were gbahapụ inweta ikpemkwụmọtọ n'ebubo na onyeisiala Muhammadu Buhari mere wuruwuru na ntuliaka emere n'abali 23 nke ọnwa Febuwari.
content_422	PDP kwuru na ha nwere nke bụ ezigbo mpụtara ntuliaka ahụ nakwa ihe ngosi na APC na Inec gbara okwe  nke ha ga-egosipụta n'ụlọikpe.
content_422	Ehi anyị na-enwe ọṅụ n'ihi mmeri Buhari - Miyetti Allah
content_422	Nsogbu dị n'etiti ndị ọchịehi na ndị ọrụgbo na-emetụta ikọpụta ihe oriri
content_422	Otu jịkọtara ndị ọchịehi na Naijiria a kpọrọ Miyetti Allah ekwuola  na obi na-atọ ndị Fulani nakwa ehi ha ka nnu maka mmeri onyeisiala Muhammadu Buhari meriri na ntuliaka ọkwa onyeisiala e mere na nso nso a.
content_422	Ha nyekwara Atiku Abụbakar ndụmọdụ ka ọ gawa ụlọikpe ma ọ bụrụ na mkpebi ahụ adịghị ya obi mma.
content_422	Na mkparịtaụka ha na ụlọ ntaakụkọ 'Sun' nwere, onyeisi otu ahụ bụ Bello Abdullahi Bodejo kwuru na 'Kemgbe izu abụo, anyị anyị akwadola ehi ndị anyị ga-eji mee ụghara maka mmeri Baba Buhari."
content_422	" Ihe anyị na-eche ugbua bụ ntuliaka gọvanọ na ụlọomeiwu nke steeti.
content_422	" Gọvanọ ndị kwadoro iwu megidere ịchịgharị ehi agaghị alọghachi."
content_422	Ụmụnwaanyị APC Imo mere ngagharị iwe
content_422	Ụmụnwaanyị otu APC n'Imo steeti mere ngagharịiwe n'ụbọchị Satode maka ọrụ a kwụsịrị Rochas Okorocha n'ike n'ụbọchị Fraide.
content_422	Ha na-ekwu na o nweghị njọ Okorocha mere n'ikwado ọgọ ya nwoke bụ Uche Nwosu na ntuliaka na-abịa..
content_422	Cheta na otu onye ọkaikpe bụ Anthony Okah ekwuola na oche sineti nke Rochas meriri nwere ike ifunahụ ya ma ọ bụrụ na achụpụ ya n'APC n'ihi nọ bụ ọnọdụ ọ kwụdoro zọọ ọkwa ahụ.
content_422	N'otu aka ahụ
content_422	Ngalaba INEC ekwuola na ha ga-emegharị ntuliaka n'ụfọdụ ebe o meghị na mbụ n'abalị itoolu nke ọnwa Maachị.
content_422	O kwuru na ebe ndi gụnyere ebe ọgbaghara dapụtara nakwa ebe akụrụngwa Inec nwere nsogbu dị icheiche.
content_422	Mana onye bụbu odeakwụkwọ APC bụ Timi Frank ekwuola na ọ dịka ịnye ozu ọgwụ.
content_422	"Ndị na-efe ala ha agaghị arụ ọrụ ntuliaka n'ebe e nwere ọgbaghara"
content_422	Ụfọdụ ndị Naịjirịa na-ekwu na ife ala nna adịchaghị oke mkpa tụmadị ọbụrụ na a ga-akọga ụmụ mmadụ na steeti na abụghị nke ha.
content_422	Ngalaba na-elekọta ndị na-efe ala nna ha bụ NYSC ekwuola na o nweghi onye otu ha ga-arụrụ Inec ọrụ na-ebe enwere ọgbaghara na ntuliaka ọkwa gọvanọ nke na-abịa
content_422	Ọnụ na-ekwuchitere ngalaba ahụ bụ Adenike Adeyemi kwuru nke a kọwara na o nweghị otu n'ime ha nwụrụ na ntuliaka nke gara aga.
content_422	Na mba ofesi,
content_422	Onyeisiala ọhụrụ mba Kongo bụ Felix Tshisekedi ekwuola na ọ chọrọ ịtọghapụ ndị nọ n'ụlọ mkpọrọ anwụchiri maka ndọrọndọrọ ọchịchị n'ime ụbọchị iri.
content_422	O kwuru na nke a bụ iji kwad oọchịchị onyekwuoucheya na mba ahụ.
content_422	N'egwurewgwu,
content_422	Aha Peirre-Emerick Aubameyang  nke Arsenal na-ewu na soshal midia maka ọkpụ penariti ọ gbahiere oge ha zutere Tottenham na Satode.
content_422	Arsenal na Tottenham gbara onwe ha onye laba, onye laba na ya bụ asọmpị.
content_422	Gee akụkọ BBC n'otu nkeji ebe a.
content_422	Accord na-akwado APGA n'Abia Steeti
content_422	Onye ji aha pati Acoord azọ ọkwa gọvanọ n'Abia Steeti bụ Emeka Uwakolam awụsala ọwa n'ịzọ ọkwa ahụ ma dọnyere ogbo ya nke pati APGA bụ Alex Otti ukwu.
content_422	Uwakolam kwuputara nke a mgbe ọ kpọ ndị na-akwado ya gaa n'isi ụlọọrụ ndọrọ ndọrọ ọchịchị Alex Otti dị n'Umuahia ụnyaahụ.
content_422	O kwuru na-agbanyeghi na o nwere ọnụnụọkụ n'obi ijere Abia Steeti ozi na ọ na-enye ohere ka onye nwere ikike karịa ya chịa Abịa.
content_422	Nrụrịtaụka BBC n'Abịa na-aga n'ihu ka Ikpeazu gbajọrọ ya
content_422	Na nzaghachi Otti kwuru na Uwakolam so na ndị na-azọ ọkwa gọvanọ kachasị sie ike n'Abia Steeti, o kwuru na ya na Uwakolam kwenyere n'otu ihe bụ ịkagbu Papa ukwu na ndọrọ ndọrọ Abia.
content_422	NTA, AIT, Channels na ndị ọzọ adaala iwu NBC
content_422	Ụlọọrụ na-ahụ maka mgbasa ozi bụ National Broadcasting Commission eriela ụlọọrụ mgbasa ozi dị iri anọ na ise iwu maka ịda iwu na-echekwa mgbasa ozi na Naịjirịa.
content_422	Onyeisi ụlọọrụ ahụ bụ Malam Is'haq Modibbo kwuru na ụlọọrụ ndị a gụnyere NTA, AIT, Channels na ndị ọzọ  ga-akwụ ego dị puku narị naịra ise maka ịda iwu a.
content_422	N'ofesi
content_422	Ezinaụlọ nwata akwụkwọ mba Amerịka bụ Otto Warmbier onye nwụrụ n'ihi mkpọrọ atụrụ ya na mba Nọt Korịa akatọọla Donald Trump maka ito onyeisiala mba Nọt Korịa bụ Kim Jong-Un.
content_422	Nne na nna Warmbier kwuru na onweghi ụdị otito ga-eme ka ha chefuo na ọ bụ ọchịchị ọjọọ Kim gburu nwa ha nwoke.
content_422	N'egwuregwu
content_422	Ehihie a ga-ekere ọkụ dịka Tottenham ga-ezute Arsenal, Bournamouth ga-anabata Manchester City ebe Manchester United ga-ele Southampton ọ bịa n'asọmpi Ịnglish Premier.
content_422	Nkeji ụtụtụ
content_422	Ihe nkiri
content_423	Akukọ ndị dị mkpa n'ụtụtụ a
content_423	APC Imo juru Ịgbanye mkpachapụ Rochas
content_423	APC Imo steeti nọ n'ọgbaaghara kemgbe afọ gara aga
content_423	APC Imo steeti akpọọla oku ka achụpụ Adams Oshiomhole dịka onyeisi pati ha mana ekwusi ike na mkpachapụ ahụ akpachapụrụ Okorocha enweghị isi maọlị.
content_423	Onyeisioche Pati ahụ na Imo steeti bụ Daniel Nwafor gwara ndị ntaakụkọ ụbọchị Satọde na Onyeisi Pati ahụ bụ Adams Oshiohmole erubeghiri ụlọikpe isi maka okwu ahụ, nihi ya na ha agaghị ekwenya na ya bụ mkpachapụ.
content_423	SERAP Akpụpụla Gọọmenti ụlọikpe
content_423	SERAP gbara Gọọmenti etiti akwụkwọ
content_423	Otu Socio-Economic Rights and Accountability Project (SERAP) Akpụpụla gọọmenti etiti na nke steeti ụlọikpe nke ECOWAS dị n'Abuja maka iji nke Bekee kpọrọ Cyber Crime Act megide, jide maọbụ kpọchie ndị ntaakụkọ maka ikwu uche ha.
content_423	SERAP sị na ya bụ agwa gọọmentị na-akpa megidere ikike dịrị onye ịkwu uche ya na obodo Naịjirịa.
content_423	Ngagharịiwe na Algeria
content_423	Ngagharịiwe Algeria
content_423	N'ofesi, ụmụakwụkwọ mahadum n'Algeria apụtala ngagharị iwe ịmegide echiche onyeisiala ha bụ Abdelaziz Bouteflika ịtinye akwụkwọ ịso zọọ ọkwa ọnyeisiala nke ụgboro ise.
content_423	Bouteflika bụ onye gbara afọ iri asatọ na abụọ (82) kwuru nke a n'ọnwa gara aga bụ nke kpaliri iwe na ọnụma ndị mmadụ na mba ahụ.
content_423	Chelsea 2 - 1 Fullham
content_423	Chelea ji ọkpụ abụọ asatara otu merie Fulham
content_423	N'egwuruegwu e Watford ewerela ọkpụ abụọ asatara otu merie Leicester (2 - 1)  na. Ebe Chelsea ji ọkpụ abụọ asatara otu merie Fulhma.
content_423	Gee nkeji anyi ebe a
content_423	Ndị ọkaiwu Atiku adịla njikere
content_423	Dịka okwu siri kwụrụ ugbua, Atiku Abụbakar sị na na ya ehiwela otu iwu ma nye ha ikike iweghachị oke ọ sị ruru ya ezuru ezu
content_423	Cheta na Maazị Abubakar bụ onye ji aha pati PDP zọọ ọkwa onyeisiala.
content_423	Agbanyeghi na ọtụtụ mmadụ isi ha gbagotere na Naịjirịa nakwa mba ofesi dị iche iche na-akwado ntuliaka, Abubakar na ọ na-ehiwe ndị ọkaiwu ga-ama aka mmeri Buhari meriri ya n'ụlọikpe.
content_423	Egbuola mmadụ ọzọ na Kaduna
content_423	Nasir el-Rufai rụbụrụ ọrụ ka Minista ha ahụ maka Abuja
content_423	Ogbugbu mmadụ ka bụkwa ihe a kpụ n'ọnụ na Kaduna steeti ebe ndị oji egbe aga gbagburu mmadụ isii ma merụọ mmadụ asatọ ọzọ ahụ.
content_423	Nke a mere ụbọchị Satọde n'obodo Sabon Sara dị nso na obodo Kidandan n'ọchịchị ime obodo Giwa, dịka ndị ntọọ chọrọ ịtọrọ mmadụ.
content_423	Ndị na-akatọ oke agbụrụ n'Italị
content_423	Ọtụtụ igwe mmadụ gbakọtara n'obodo Milan nke mba Ịtali ma mee ngagharịiwe megide ịkpa oke agbụrụ
content_423	Nke a bụ iji katọọ iwu gọọmentị ha nyere nke gụnyere ịgbara ndị mbịarambịa ụgbọ nwamkpị ma ọ bụrụ ha mee ihe ọjọọ.
content_423	Barca tụrụ Madrid ọkpọ n'isi
content_423	Barcelona egosila Real Madrid nkarị n'oge a site n'imeri ha ugboro abụọ n'ime ụbọchị anọ.
content_423	Barca ji otu ọkpụ goolu merie Madrid n'asọmpi El Classico ha gbara n'abalị ụnyaahụ.
content_423	Gee nkeji a n'uju ebe a:
content_423	Ihe nkiri anyi nke taa:
content_424	Otu Ohaneze Ndigbo nke mpaghara Legọs, ekwuola na ha kwụ Babajide Sanwo-Olu n'azụ maka ịzọta oche dịka aka na-achị steeti ahụ.
content_424	Solomon Ogbonna bụ onyeisi ha, kwuru na ndị Igbo bi na Legọs na-akwado ya makana ọ bụ onyendu ga-enye ha ihe ha chọrọ ma bụrụ onye ha nwere ike ịtụkwasị obi.
content_424	Sanwo-Olu mechara kelee ha maka ịnabata ya n'etiti ha.
content_424	Mnwereonwe Biafra abụghị ikwe ọnụ ahịa - Ipob
content_424	Otu na-achọ mnwereonwe Biafra na Naịjirịa bụ Ipob ekwuola na ọ gbasaghị ha onye ga-abụ onyeisiala Naịjirịa n'ọnwa Mee na ọgwụla mwereonwe Biafra bụ ihe ka ha mkpa.
content_424	Odeakwụkwọ mgbasaozi ha bụ Emma Powerful kwuputara nke a ma kọwaa na mwereonwe Biafra abụghị ihe a na-ekwe ọnụ ahịa.
content_424	IPOB asaala Miyetti Allah
content_424	N'ofesi
content_424	Mba China ebola mmadụ abụọ ndị Canada ha nwụchiri ebubo  inyocha ha n'ụzọ n'ezighi ezi nke a na-eche bụ ha imegwara na nwuchi Canada nwuchiri nwafọ ha bụ Meng Manzhou.
content_424	Nke a emeela ka mmekọrịta dị n'etiti mba ndị a bụrụ zie ihe na-akụ ilu.
content_424	N'egwuregwu
content_424	Onye nlekọta Gareth bale na-agbara Real Madrid bọọlụ akatọọla emo ndị nkwado Real Madrid kwara Bale ma kwuo na ọ bụ ihe ihere nye ha.
content_424	Nke a mere n'oge ewepuru Gareth Bale site n'asọmpi ha na Barcelona gbara na Satọde.
content_424	Nkeji:
content_424	Mmebi okpommanụ na Bayelsa
content_424	Ndị uweojii kwuru na enweghi onye nwụrụ mana ọtụtụ ndị mmadụ ahapụla ụlọ ha gbalaga ka okpommanụ agbịdị gbariri na mpaghara Nembe dị na Bayelsa steeti.
content_424	N'agbanyeghị na ihe a mere na Fraịde, ọnụ na-ekwuchitere ndị uweojii na Bayelsa bụ Asinim Butswat, gwara ndị ntaakụkọ na ha amabeghi ma ọ bụ ndị omekome wakporo ya ka ọ bụ ihe mmebi butere ya.
content_424	N'ofesi,
content_424	Ndị agha mba Izrel gbagburu mmadụ abụọ a na-enyo na ha bụ ndị Palestịne ma merụọ otu ahụ ka ndị ahụ bu ụgbọala ha nyakpuo n'etiti ebe ha bụ ndị agha nọ.
content_424	Ha ekwubeghi maka ọnọdụ ndị otu ha ụgbọala ahụ suru.
content_424	N'egwuregwu,
content_424	Enweghi onye meriri ibe ya ka Liverpool na Everton zutere n'abalị.
content_424	Nke a mere ka Manchester City ka kwụrụ ọtọ dịka eze n'elu tebulu na Premier League.
content_424	Ihe nkiri ga-amasị gị:
content_425	Peter Obi
content_425	Peter Obi kwuru na ọ ka kwenyere siri ike n'ulọikpe Naịjirịa
content_425	Agbanyeghị na ndị mmadụ arịọla ya ka ọ ghara ịga ụlọikpe gbasara mpụtara ntuliaka nke ọkwa onyeisiala emere n'ọnwa Februwarị iri abụọ na atọ, Peter Obi agbala isi akwara.
content_425	O kwuru na ọ ka nwere ezigbo okwukwe n'ụlọikpe Naịjirịa n'ihi na mkpesa ha n'ụlọikpe ga-eme ka ihe ọjọọ niile o kwuru mere n'oge ntụliaka nke ọkwa onyeisiala hapụ ịla na nta.
content_425	APC Suspension: Ihe na-esere mụ na Oshiomhole bụ nwaanyị - Osita Okechukwu
content_425	Nkwado Ndigbo: Peter Obi asaala Oshiomhole
content_425	Mgbe Obi na-agwa ndị ntaakụkọ okwu na be ya dị n'Onitsha, o bunyere ụmụ Naịjirịa ụkpa ekele etu ha si pụta n'uju ịtụ ntuliaka ọkwa onyeisiala emerela.
content_425	Ọ gara n'ihu kwuo na ya bụ ntuliaka akwụghị ọtọ maọlị makana enwere ọtụtụ nwakpo, ogbugbu nakwa igwe "card reader" na-arụghị ọrụ n'ụbọchị ahụ.
content_425	Obi kwuru na nke a tinyere ụjọ na ndị si na mpaghara ọwụwa anyanwụ na ndị ndịda anyanwụ ma na-ekwu na onweghị nrụrụaka ka nke a.
content_425	Ọ katọrọ etu ndị nọ na ọchịchị si wakpo ndị nọ na pati PDP ma ndị na-atụnyere ha vootu ma na-arịọ ka ndị mmadụ pụta n'uju tụọ vootu na ntuliaka nke ọkwa gọvanọ.
content_425	Akụkọ ndị ga-amasị gị
content_425	APC Imo steeti chọrọ ikwatu Oshiomhole
content_425	Fr Mbaka na-enwe nnukwu aṅụrị n'ihi na Buhari emeriela
content_425	Election result 2019: APC na PDP na-arụ onwe ha aka n'ọnụ banyere ntuliaka 2019
content_426	Uche Nwosu abaala patị ọzọ
content_426	Ọnụ na-ekwuchitere Pati Action Alliance bụ Onwuasoanya FCC Jones akatọla akụkọ na-ekwu na Uche Nwosu esoghizi azọ oche gọvanọ na ntuliaka n'Imo steeti.
content_426	Ọ katọkwara okwu na-ekwu na gọvanọ Rochas Okorocha na-echegharị maka ịkwado pati AA na ntuliaka na-abịanụ.
content_426	Ọ bụghị eziokwu na Action Alliance akwụghị Uche Nwosu n'azụ - Obidiche
content_426	Akụkọ dị mkpa taa: Nwosu ga-bụrịrị gọvanọ - Okorocha
content_426	Jones kwuru na okwu niile a bụ ụgha ma na-ekwukwa na Okorocha ka kwụsị ike na-azụ Uche Nwosu nakwa ndị niile na-azọ oche ụlọomeiwu nke steeti n'okpuru pati Action Alliance.
content_426	Ọ rịọkwara ka akụkọ ụgha a ghara ime ndị ụmụ Imo gbajọọ itunyere pati AA na ntuliaka nke ọkwa gọvanọ nakwa ụlọomeiwu nke steeti.
content_426	Akụkọ ndị ga-amasị gị:
content_426	Mmadụ atọ kacha 'bụrụ eze' na-achọ ịbụ gọvanọ Enugu na Ebonyi
content_426	Manchester City emeela PSG 'taa kpuchie ọnụ'
content_426	Dike ndị ga-akwata ya n'Imo na Abia steeti
content_427	PDP
content_427	Ndị Ojiegbe a na-amaghị ndị ha bụ agbaala onye na-achụrụ Emeka Ihedioha nta vootu, egbe.Dịka anya hụrụ ka o si mee bụ Eze Ugochukwu gwara BBC Igbo, nwaamadị a bụ Nsorom Nnamdi, natara ọnụ egbe abụọ site n'aka ndị Ojiegbe a bụ ụmụokorobịa abụọ ji ogbatumtum.
content_427	PDP Primaries: Ihedioha ga-azọrọ ndị PDP ọchịchị n'Imo
content_427	Dike ndị ga-akwata ya n'Imo na Abia steeti
content_427	Ọ kwuru na Nsorom na-achụrụ Ihedioha na-azọ ọkwa gọvanọ Imo steeti n'okpuru pati PDP vootu n'okpuruọchịchị Isu, zutere ihe mberede a oge ọ na-achọ ịbata n'ụlọ onye ji aha otu Pati PDP zọọ ọkwa Sineti n'Ọlụ zone .
content_427	Eze gwakwara BBC Igbo na akpọrọla Nsorom Nnamdi gawa n'ogbe gbata-gbata nke ụlọọgwụ Federal Medical Center dị n'Owere.
content_427	Mbọ onye ntaakụkọ BBC Igbo gbara ịnụ olu onye na-ekwuchitere ndị uweojii n'Imo steeti bụ Orlando Ikeokwu, kụrụ afọ n'ala, ebe o kwuru na ya nọ ebe ọ na-enwe nzukọ.
content_427	Akụkọ ndị ga-amasị gị:
content_427	Lee ka Inec Ebonyi, Imo nakwa Abia si eke nkwụcha maka ntuliaka ọkwa gọvanọ
content_427	Uche Nwosu ka so n'ihe a na-eme -FCC Jones
content_427	Mmadụ atọ kacha 'bụrụ eze' na-achọ ịbụ gọvanọ Enugu na Ebonyi
content_427	Ị ma Sandie Okoro ada Igbo ọzọ welitere isi na World Bank?
content_428	Ọwa mmiri
content_428	Ọkụ nwuru n'ọwa mmiri mgbe mmanụ ụgbọala a malitere
content_428	Akụkọ na-eru anyị ntị ugbua na-ekwu na ụgbọala tanka na-ebu mmadụ agbịdị, enwurula ọkụ na-agbasasị n'ogige Satellite Town.
content_428	Ndị hụrụ ka ọkụ a na-agba, kwuru na mmanụ ụgbọala a malitere ịtapụ n'ala kemgbe ụtụtụ tupu ọ gbaa na mgbede a.
content_428	Ị hụla ihe gọọmentị Lagos chọrọ ka tanka na gwongworo na-emezi ugbua?
content_428	Mmadụ 7 anwụọla n'ọkụ tanka gbara n'Anambra
content_428	Otu onye BBC kpọrọ n'ekwentị kwuru na ndị na-emenyụ ọkụ ọgbụgba a na-akpọ "fire service" na bekee, kwụbụ ebe ahụ kemgbe ụtụtụ na-eme ihe gbasara ọkụ a, mana ha anọghịzị ugbua.
content_428	Etu ọ dị ugbua , ndị niile nọ n'ahịa "Agric building material" dị n'Abulado emechiela ahịa ma riwe mbo mbo ọsọ.
content_428	Anya hụrụnụ kwuru na ọkụ gbapịara otu ụlọ ahịa nwafọ Igbo na-ere nkụ n'akụkụ ebe ihe a mere.
content_428	Sochimaoge Madubo kwukwara na ndị ụlọọrụ mmenyu ọkụ ahụ wara ya bụ mmanụ ụgbọala na-atatu ụzọ na 'Canal'.
content_428	Akụkọ ndị ga-amasị gị:
content_428	Akwapụla Uche Nwosu ịzọ ọkwa gọvanọ na satọde ?
content_428	Egbe agbawala n'Imo steeti
content_429	Ayogu Eze,Tonye Cole
content_429	Otu pati dị na Naijiria ruru iri asaa na otu mana o nweghị nke n'ime ha nwere nsogbu enweghị onye ga-anọchite anya ha n'azọm ọkwa gọvanọ na steeti dị iche iche dịka APC.
content_429	Ndị APC agaghị enwe ndị ga-aza aha ha dịka gọvanọ n'ọtụtụ steeti gụnyere Rivas, Cross Rivas na Zamfara steeti.
content_429	Ọgbaghara dara n'achụmnta vootu APC n'Imo steeti
content_429	APC Primaries: Ọgbaghara dapụtara n'Enugwu
content_429	Nke a na-eme dịka ọgbaghara jupụtara na pati ahụ dịka ha mechara ntuliaka imeụlọ ha n'afọ 2018.
content_429	Ihe nke a pụtara dịka ọkaiwu Goddy Uwazuruike siri kọwaa, bụ na "onye ọbụla tụrụ ndị a vootu na ntuliaka a "bụ nkịtị nkịtị."
content_429	Uwazuruike, onye ọnụ na-erụ n'okwu n'ihe gbasara ndọrọndọrọ ọchịchị, kwuru na ndị nwetara ụzọ mgbapụ n'ụlọikpe mkpegharị ka nwere ikpe ma e mecha ntuliaka.
content_429	APC Rally: A gbara ndị ntaakụkọ abụọ egbe n'ọgbaghara dapụtara n'achụmnta vootu
content_429	Ntuliaka imeụlọ APC: Gịnị ga-eme ugbua?
content_429	Na e nwere ike ịchụda ha ma ha merigodi ntuliaka.
content_429	Na Krọs Rịva
content_429	APC enweghị onye na-efere ha ọkọlọtọ na Krọs Riva.
content_429	Ụlọikpe chụdara Sinetọ John Owan-Enoh bụ onye ndị APC nyere ọkọlọtọ ha na ntuliaka  ọkwa gọvanọ nakwa ndị ọzọ nọ na pati ha ya na ya na-adọ ọkwa.
content_429	Gịnị mere nsogbu jiri karịa n'APC dịka o si gbasa ọkwa gọvanọ?
content_429	Uwazuruike kwuru na ọ bụ n'ihi na ụfọdụ nwere agba na patị ahụ bụ "eze onye agwala m", na ọ bụ ya butere nsogbu a.
content_429	Lee ka ihe si kwụrụ:
content_429	Na Rivas steeti
content_429	Na Rivas steeti, APC gba aka, gbara ọtọ; nke a bụ n'ihi na akwụkwọ Inec zipụrụ maka ndị pati dị iche iche na steeti ahụ tozuru ịzọ ọkwa gọvanọ, aha APC adịghị ya.
content_429	Nke a na-eme dịka ụlọikpe kagburu aha Tonye Cole bụ onye ndị APC kwuru bụ onye ga-azara ha aha na ntuliaka imeụlọ ha mere.
content_429	Ụlọikpe ukwu dị n'Abuja kpebiri na APC lelịrị mkpebi ụlọikpe nyere ya n'ihe gbasara ntuliaka imeụlọ ha, nke mere na ọ kagburu mpụtara ntuliaka.
content_429	Na Zamfara
content_429	Inec kwuru na APC enweghị onye ga-azọrọ ha ọkwa gọvanọ n'ihi na ezitaghị ha aha onye ha họpụtara ganye na oge e nyere agwụ.
content_429	Okwu dapụtara na pati APC na steeti ahụ ka ha mechara ntuliaka imeụlọ ha.
content_429	Obi adịghị mmadụ asatọ n'ime ndị zọrọ ọkwa ahụ mma, nke mere ka ha gbaa akwụkwọ n'ụlọikpe.
content_429	Mana Enugwu na Taraba steeti zọtara isi onwe ha:
content_429	N'Enugwu
content_429	N'Enugwu, Inec kwuburu na APC enweghị onye ga-azọrọ ha ọkwa gọvanọ ụbọchị March 9.
content_429	Nke a na-eme dịka ụlọikpe ukwu nọ n'Abuja chụdara Ayogu Eze dịka onye ji aha pati ahụ azọ na steeti ahụ.
content_429	Ụlọikpe nyere iwu ka e were ikike ahụ nye George Ogara, mana ndị isi APC emeghị ya nke mere ka Inec kachapụ aha APC n'akwụkwọ pati ndị ga-eso zọọ ọkwa gọvanọ.
content_429	Mana akụkọ na-eru anyị ntị taa bụ Tọzde, Maachị 7, bụ na ụlọikpe mkpegharị ekwuola na Ayogu Eze bụ onye ji ndị APC n'ọgbọ n'Enugwu na ntuliaka 2019.
content_429	Na Taraba
content_429	Akụkọ ọnọdụ APC na Taraba steeti gaara adị ka nke Rivas ma ọ bụghị na ha ji ehihie chọwa ewu ojii.
content_429	Ụbọchị Wenezde Maachị 6, ụlọikpe chụdara Sani Danladi bụ onye na-aza aha APC na ntuliaka.
content_429	Onyeisioche APC na Taraba, Ibrahim Tukur El-sudi kwuru na pati ha na-enwe ọnụ maka mkpebi ụlọikpe mkpegharị
content_429	Mana ngwa ngwa nke a mere, ha gara ụlọikpe mkpegharị ebe dịka onyeisioche APC na Zamfara siri kọwara BBC Igbo, "ụlọikpe mkpegharị wezugara mkpebi nke ụlọikpe ukwu nọ na Jalingo kpebiburu ụnyaahụ, nke kwuru ka onye na-azọ ọkwa gọvanọ n'aha pati ahụ chịsa ọwa".
content_429	Akụkọ ga-amasị gị:
content_429	Anambra bụ steeti kachasi eji ụmụnwaanyị aga mba
content_429	Akwapụla Uche Nwosu ịzọ ọkwa gọvanọ na Satọde ?
content_429	Dike ndị ga-akwata ya n'Imo na Abia steeti
content_430	Ndị si PDP fere na APC
content_430	Onyeisiala Muhammdu Buhari ekwuola na ndị otu PDP ka nwere okwu ịza gbasara mmefu ego mgbe ha nọ n'ọchịchị.
content_430	N'ọnụ ya "PDP akọwabeghi ihe ha ji ego mee n'afọ iri na isii ha nọ n'ọchịchị".
content_430	Mmadụ atọ kacha 'bụrụ eze' na-achọ ịbụ gọvanọ Enugu na Ebonyi
content_430	Dike ndị ga-akwata ya n'Imo na Abia steeti
content_430	O kwukwara "O nweghi ihe anyị hụrụ mgbe anyị batara n'ọchịchị n'afọ 2015".
content_430	Mana enwere ụfọdụ ndị nọ n'APC ugbua si otu PDP ahụ chịrị afọ iri na isii, mabata.
content_430	Ndị nọ n'otu APC ugbua si n'otu PDP mabata
content_430	Rotimi Amaechi
content_430	Rotimi Amaechi bụ onye chiburu Rivers Steeti n'etiti afọ 2007 na 2015
content_430	Ọ bụ aka chịrị Rivas steeti ugboro abụọ n'okpuru PDP site n'afọ 2007 rue 2015.
content_430	Ugbua ọ bụ Minista na-ahụ maka njem n'okpuru APC.
content_430	Orji Uzor kalu
content_430	Ọ chịrị Abia steeti dịka Gọvanọ site n'afọ 1999.
content_430	Ugbua o meiriri oche n'ụlọomeiwu ukwu n'okpuru otu APC.
content_430	Rochas Okorocha
content_430	Obasanjo mere Okorocha onye ndụmọdụ pụrụiche n'ihe gbasara otu ndọrọndọrọ n'afọ 1999.
content_430	Ọ mechara siri na PDP fere na APGA tupu o si ebe ahụ gbafee n'APC.
content_430	Ọkwa Sinetọ nwere ike ifunahụ Okorocha - Ọkaiwu
content_430	Ka ọ dị ugbua, a ka na-enyocha ma ọ zọtara oche n'ụlọomeiwu ukwu na ntuliaka gara aga, ka ọ bụ na ọ zọtaghị, makana onye nchịkọta vootu na mpaghara ya kwuru na ọ manyere ya ka ọ kpọọ aha ha dịka onye meriri, n'ike.
content_430	Chris Ngige
content_430	Ngige chịrị Anambra mgbe o meriri ọkwa Gọvanọ n'okpuru PDP, n'afọ 2003 ruo 2006.
content_430	Ugbua ọ bụ Minista na-ahụ maka ọrụ na iwulite ngalaba ọrụ.
content_430	Godswill Akpabio
content_430	Godswill Akpabio chịrị Akwa Ibom steeti site n'afọ 2007 rue afọ 2015.
content_430	Ugbua ọ zọrọ ọkwa sinetọ n'okpuru APC.
content_430	Nasir El Rufai
content_430	Chịrị isi obodo Naịjirịa dịka Minista na-elekọta ya n'okpuru PDP.
content_430	Ugbua, ọ bụzị aka na-achị Kaduna steeti.
content_430	Umar Ganduje
content_430	Ọ nọbu n'otu PDP dịka osote gọvanọ na-achị Kano steeti.
content_430	Ugbua, ọ na-achị steeti ahụ n'okpuru APC.
content_430	Audu ogbeh
content_430	Audu Ogbeh bụbu onyeisioche otu PDP n'ala Naịjirịa niile mana ọ hapụrụ ọkwa ahụ gbalaga na APC.
content_430	Ọ bụzi Minista na-ahụ maka ọrụ ugbo n'ala Naịjirịa niile.
content_430	Udoma Udo Udoma
content_430	Ọ nọchịrị anya Akwa Ibom Saụt n'ụlọomeiwu ukwu site n'afọ 1999 rue afọ 2007.
content_430	O jizi ọkwa minista na-ahụ maka bọjetị na ịhazi ihe na Naịjirịa .
content_430	Heineken Lokpobiri
content_430	Ọ bụbu sinetọ na-anọchi anya Bayelsa West site n'afọ 2007 rue 2015 n'okpuru PDP.
content_430	Ugbua, o ji ọkwa minista na-ahụ maka ọrụ ugbo nke steeti.
content_430	Ndị ọzọ bụ
content_430	Victor Ndoma-Egba
content_430	Solomon Lalong
content_430	Bello Masari
content_430	Abiola Ajimobi
content_430	Isa Yuguda
content_430	Ali Modu Sheriff
content_430	Ita Enang
content_430	Kashim Shettima
content_430	Aliyu Wamakko
content_430	Segun Oni
content_430	Adamu Aliero
content_430	George Akume
content_430	Danjume Goje
content_430	Atiku Bagudu
content_430	Ita Enang
content_430	Adamu Mu'azu
content_430	Sani Daura
content_430	Akụkọ ga-amasị gị:
content_430	Akwapụla Uche Nwosu ịzọ ọkwa gọvanọ na Satọde ?
content_430	Lee ka Inec Ebonyi, Imo nakwa Abia si eke nkwụcha maka ntuliaka ọkwa gọvanọ
content_430	Ndị omekome agbaala ụlọọrụ Inec ọkụ n'Akwa Ibom
content_431	Inec
content_431	Ụfọdụ steeti ndi Inec ekpebibeghị maka ntuliaka ha
content_431	Otu n'ihe tụrụ ụmụ Naijria n'anya na ntuliaka gọvanọ afọ 2019 e mere na nso nso bụ na  mpụtara ntuliaka e mere  n'ebe ụfọdụ dị dịka Inec siri kwupụta 'inconclusive' na Bekee.
content_431	Steeti ndị a bụ Adamawa, Kano, Sokoto, Bauchi nakwa Platu steeti.
content_431	Ihe ga-eme maọbụrụ na Rochas enwetaghị ike ọchịchị?
content_431	Ndị gbara PDP alụkwaghịm, lụọ APC
content_431	Kemgbe nke a mere  ya bụ okwu bụ 'inconclusive" bụzị okwu ndị mmadụ ji ekwu okwu, ebe ụfọdụ amaghị ihe ọ pụtara.
content_431	Gịnị bụ 'inconclusive?
content_431	Onye ọnụ na-eru n'okwu bụ Ọkaiwu Ifeanyi Ulumma kọwara  na ntuliaka  ịdị "inconclusive" pụtara "ebe e mere ntuliaka a na-emerughị n'isi."
content_431	Kedụ mgbe a ga-asị na emerụghị ntuliaka n'isi?
content_431	Olisa Agbakoba bụ nnukwu ọkaiwu a ma ama na Naijiria kwuru na onye meriri abụghị naanị na o nwere vote kachasị, ọ ga emeri na imirikiti mpaghara dị icheiche ebe e mere ntulika aka ahụ.
content_431	Ihe ga-eme maọbụrụ na Rochas enwetaghị ike ọchịchị?
content_431	Ọ bụ onye gbahapụ PDP banye  APC ọ bụrụ onye nsọ?
content_431	Ụzọ abụọ ntuliaka nwere ike bụrụ ihe erughị n'isi dịka Agbakoba na Ulumma siri kwuo bụ:
content_431	1. Ọ bụrụ na ihe onye meriri ji ka onye o meriri ehighị nne, ọkachasị ma ọ bụrụ na vootu a kagburu dị nnukwu.
content_431	2. Ọ burụ na e nwere ọgbaghara, ebe ihe agaghị n'anya ya dịka ebe e nwere nsogbu izu igbe vootu
content_431	N'ihe mere n' Adamawa, Kano, Sokoto, Bauchi nakwa Platu steeti, Ulumma na Agbakọba rụtụrụ aka na ' Ọ dị ka ebe ndị PDP na-emeri ka a kpọpụtara dịka "inclonslusive."
content_431	Ulumma dụrụ Inec ọdụ si ha ha leruo anya ma nye onye ọbụla meriri mmeri ma ọ bụ onye APC, APGA maọbụ onye pati ọzọ, ha nye ya onye meriri."
content_431	Akụkọ ndị ga-amasị gị:
content_431	Election Update: Nchịkọta ihe mere taa
content_431	Nigeria Elections 2019: Ị nwere ike ịga mkpọrọ ma i mee ihe ise ndi a ebe a na-atụ vootu
content_431	'Ugbu a ka Buhari kwuru okwu dịka onyeisiala'
content_432	Inec
content_432	Inec mezuru nkwa ya taa site n'igbajo ịnye Rochas Okorocha asambodo mmeri ya makana ha nwetara akụkọ na wakporo onye ụlọọrụ Inec.
content_432	Mana Okoroocha kwuru na Inec enweghị ikike ime nke a.
content_432	Akụkọ dị mkpa n'abalị a: Rochas ọ chọrọ ịzọ ọkwa onyeisiala na 2023?
content_432	Rochas esepụla Stella Udogu ọnụ n'ara
content_432	Onụ na-ekwuchitere ya n'ihe gbasara mgbaozi soshal midia bụ Ebere Nzewuji kwuru na ha mabeghị ihe ha ga-eme ugbua gbasara ya bụ mkpebi.
content_432	Mgbe a jụrụ ya ma Okorocha a ga-eje ụlọikpe ?  O kwuru na ọ mabeghị.
content_432	Onye ọ bụla meriri na ntuliaka na-enweteghị asambodo mmeri nke Inec na-enye agaghị aba n'oche eze ya dịka ọkaiwu Goddy Uwazurike si kọwara BBC.
content_432	Lekwa ihe nkiri ya ebe a.
content_432	Na nkọwa ya, asambodo mmeri ga-enye onye ahụ ikike ịbanye ebe o nwetere mmeri ịchị.
content_432	Inec: Nsogbu dị na mkpọghachị onye omeiwu
content_432	2019 Elections: 'Oshiomhole amaghị ọrụ ya' - Ọnụ na-ekwuru Rochas
content_432	Uwazuruike kwuru na onye ọbụla merịrị na ntụliaka na-enweteghị asambodo mmeri ya nwereike ịkpọpụ Inec ụlọikpe.
content_432	Uche Ekwuinife natara ikike mmeri dịka sinetọ ga-anọchite anya ndị Anambara sentralụ.
content_432	Ike Ekweremadu nwetere asambodo mmeri dịka onye ga-anọchite anya ndị si ọdịda anyanwụ Enugu n'ụlọomeiwu sineti.
content_432	Kamgbe emechara ntuliaka nke ọkwa sineti, Inec enyela onyeisiala Buhari na osote ya asambodo mmeri ma nyekwa ndị otu ụlọomeiwu ukwu nke ha.
content_432	Ndị nweterela asambodo mmeri ha
content_432	Akara twitter @BMB1_Official na-egosi ndị sinetọ meriri n'ugwu.
content_432	Inec ga-enye ndị otu ụlọomeiwu nta n'elekere abụọ nke ehihie taa bụ Maachi iri na abụọ.
content_432	Akụkọ ga-amasị gị ịkọ
content_432	Building collapse in Lagos: A zọpụtala mmadụ 40
content_432	Barcelona edulaala Lyon mmụọ, Liverpool kpọọ Bayern ntu n'isi
content_432	Inconclusive election: Ihe ọ masịrị ya rie nwetaranụ APC mmeri na mmeghari ntuliaka
content_432	Ihe ga-eme maọbụrụ na Rochas enwetaghị ike ọchịchị?
content_433	Ebe ụlọ elu ogogo anọ dara a daa
content_433	Ụmụaka si n'ụlọakwụkwọ dị na Legọs ka nwereike ịtọ n'ime ụvụrụ ụlọ ahụ
content_433	Dịka ụlọ dị na Legos nke Naịjirịa dachara ma gbuo ihe ruru mmadụ 11, nke gụnyere ọtụtụ ụmụakwụkwọ ụmụaka na-aga n'ụlọakwụkwọ dị n'elu elu ụlọ ahụ, anyị na-eleba anya n'ihe na-ebute ụdị mberede ndị a, karịsịa n'ụfọdụ mpaghara Afrịka.
content_433	Dịka nyocha ka na-aga n'ihu iji mata ihe butere ụlọ ahụ ịda, ndị injinịa gwara anyị ụfọdụ ihe nwereike ibute nke a.
content_433	3.  Ntọala na-esighi ike
content_433	I hiwe ntọala ziri ezi nwereike ị dị okeọnụ
content_433	Ha nwereike ifu ego ole a ga-eji rụọ ụlọ, ọkanmụta n'injinịa na-arụ ụlọ bụ Anthony Ede nke Mahadum Covenant dị n'Ọta, Naịjirịa kwuru nke a n'afọ 2016.
content_433	O kwuru na ihe abụọ a ga-eleba anya na ntọala ụlọ bụ ikikere aja siri na arọ ụlọ na ihe dị n'ime ya dị.
content_433	Na Legọs, juputara n'ala apịtị kwesiri ka e jiri ntọala siri ike rụọ ụlọ. Nke siri ike karịa ala n'onwe ya.
content_433	Mana o kwuru na ndị ọrụ ụlọ na-akpị aka n'ego ekwesiri iji arụ ntọala siri ike nke butere ọtụtụ ụlọ ji ada n'obodo ahụ.
content_433	Ọ bụnarị n'ala siri ike, ntọala ụlọ kwesiri i si ike maka ibu o nwereike ibu.
content_433	Ihe karịrị mmadụ 30 bụ ndị azọpụtara na ndụ dịka ụlọ dachara na Nyagatare dị na Rwanda n'afọ 2013.
content_433	2.  Akụrụngwa ndị eji arụ ụlọ anaghị esi ike nkeọma
content_433	Akụrụngwa na-esighi ike ibuli ibu ndị nọ n'ime ụlọ bụ ihe eji arụ ụlọ oge ụfọdụ, Hermogene Nsengimana si n'African Organisation for Standardisation kwuru n'afọ 2016 na otu ahụ zukọrọ iji mata ihe mere ọtụtụ ụlọ ji ada n'Afrịka.
content_433	Ụlọ dara ada gburu ihe ruru mmadụ 33 na Nairobi n'afọ 2016
content_433	O kwuru na ụfọdụ ndị ọrụ ngo na-ama ụma were ngwaọrụ adịgboroja rụọ ụlọ iji belata ego.
content_433	Ya mere ha na-eji igwe a ga-eji arụ otu ogogo ụlọ elu arụ ogogo ụlọ elu anọ.
content_433	O kwuru na ihe a bụ ihe ndị nyocha anaghị etinye anya na ya.
content_433	3.Ndị ọrụ na-azọghie ụkwụ
content_433	Ndị na-arụ ụlọ na-enwete ngwaọrụ dị mma mana ha amaghị  agwakọ ya dịka Maazi Ede si kọọwa.
content_433	Nke na-ebute kọnkịrị na-agaghị akwadoli ụlọ ahụ.
content_433	Ede bokwara ndị na-enwete orụ ngo ịrụ ụlọ ebubo maka ịkpọta ndị adigboroja ọnụ ego ha pere mpe karịa ndị ọrụ azụrụ nkeọma.
content_433	Ọ bụ ụdị agwa dịka ndị Inginịa abụọ bụ Henry Mwanaki Alinaitwe na Stephen Ekolu kọwara butere ụlọ dara na Uganda,
content_433	Ụlọ ahụ daranụ nwere ogogo ise ma bụrụkwa ụlọ oriri mgbe ọ dara gbuo mmadụ 11.
content_433	Ụlọ daralanụ na Naịjirịa kamgbe afọ 2012
content_433	Ihe ruru mmadụ narị otu iri itoolu na itoolu n'ụlọ anọ na Naịjirịa site n'afọ 2014 ruo afọ 2016 dịka ụlọọrụ "Nigerian Buliding and road research Institute".
content_433	2012: Ụlọ dara ada na Lagọs ruru iri atọ na atọ ebe nke dara n'Abuja dịka ụlọọrụ na-ahụ maka ụlọ obibi.
content_433	2013: Ụlọ iri na asaa dara na Lagos ebe iri abụọ dara n'Abuja.
content_433	2014: Ụlọ iri na atọ dara na Lagos ebe abụọ dara n'Abuja.
content_433	Ihe karịrị ụlọ iri ise na anọ dara ada n'afọ 2017 na Naịjirịa.
content_433	Ụlọ a dara n'ụbọchị Maachị iri na atọ mere ya nke atọ n'afọ 2019.
content_433	4. Ụlọ na-ebu ibu karịrị ya
content_433	Maazị Ede kwuru na ụlọ na-ada maọbụrụ na eboro ya nnukwu ibu.
content_433	O kwuru na nke a dịka obere nwa eboro nnukwu akpati na-agaghị ebuli ibu ahụ.
content_433	Ede kwuru na mgbe ụfọdụ ndị mmadụ rụọ ntọala ga-ebu otu ogo ụlọ, ha were ogo atọ maọbụ anọ tụkwasị ya.
content_433	O ji ụlọụka Synagogue nke TB Joshua bụ onye nchịkọta ya maa atụ na-ekwu na ihe mere ụfọdụ akụkụ ụlọụka ahụ ji daa bụ maka na e boro ibu karịrị ya.
content_433	Nke a  butere ọnwụ mmadụ otu narị.
content_433	5. Ndị Inginia kwesiri ịnwale ma ụlọ ahụ o siri ike.
content_433	Ede kwuru na ihe mere ndị inginịa na-enyocha ụlọ imata nke siri ike na nke ga-ada ada ji aghọ aghụghọ bụ maka nrụrụaka.
content_433	6.Ndị mmadụ na kachị ntị biri n'ụlọ na-achọ ịda ada
content_433	Kamgbe ụlọ a dara ọhụrụ na Lagos dachara, akụkọ pụtara n'akụkụ gọọmenti Lagos na-ekwu na adọrọ ndị bi n'ụlọ ahụ aka na ntị n'afọ 2017.
content_433	Mana agbanyeghi nke a ndị mmadụ ka na-ebi na ya.
content_433	Felicia Agubata bụ inginịa kwuru na ihe mere ndị mmadụ ji leghara iwu mmachi gọọmentị Lagọs nyere gbasara ụlọ a dara ọhụrụ bụ na ha ejighi ndị uweojii bịa dọọ ha aka na ntị.
content_433	Ka ụbọchị abụọ gachara ụlọ ahụ ji daa, ụlọọrụ LSBCA ebidola kụriwe ụlọ ndị dara nwalee ikwụsi ike.
content_433	Akụkọ ndị ga-amasị gị:
content_433	Anọghị m n'ọnọdụ ọdị ndụ ọnwụ ka mma - El-Rufai
content_433	Arsenal na Rennes : Ndị mmadụ ji ogbo na ncha saa Iwobi ahụ
content_433	Uche Nwosu ọ ga-aga n'ụlọikpe?
content_433	Ihe ga-eme maọbụrụ na Rochas enwetaghị ike ọchịchị?
content_434	Akụkọ ndị dị mkpa taa:
content_434	New Zealand Shootings :Aka akparala Brenton Tarrant
content_434	Brenton Tarrant
content_434	A kpụpụrụ Brenton Tarrant, onye dị afọ 28, ụlọikpe ụbọchị Satode maka mwakpo a wakporo ụlọụka Alakụba abụọ na Nu Ziland
content_434	A kpụpụla Brenton Tarrant, onye a na-enyo enyo dika isi a hụrụ kwaba okpu na ihe ọdachi ịgbagbu mmadụ iri anọ na itoolu  nke mere n'ụlọụka Alakuba abụọ na mba Nu Ziland ụlọikpe.
content_434	Ogbunigwe agbara n'ụlọụka Katolik
content_434	Ogbunigwe agbaala n'Enugwu steeti
content_434	Mba ụwa nọ n'anya mmiri dịka e ji egbe  gbagbuo mmadụ iri anọ (49) ma merụọ opekata mpe mmadụ iri abụọ n'ụlọụka Alakụba abụọ dị n'obodo ChristChurch dị  na mba Nu Ziland n'ụbọchị Fraide.
content_434	Otu onye ji egbe so na mkpakpa ahụ nke a na-enyo na ọ bụ Brenton Tarant gosiri onwe ya dịka ọ na-akwa mgbọ n'ime ụlọụka Alakụba.
content_434	Ndị ụlọọrụ soshal midia dịka Facebook,Twitter na Youtube agbaliala ị wepụ ihe onyonyo ahụ mana ndị mmadụ ka na-eke ya n'ebe dịa nille gụnyere na Whatsapp. na agbanyeghị na ndị uweojii dụụ ọdụ ka a kwụsị ikesa ya.
content_434	Onyeisi mba Nu Ziland bụ Jaccinda Arden katọrọ oke ọdachi mere n'ala ha  nke o kwuru na "ụbọchị jọkarịchara" nye mba ahụ.
content_434	Otu onye bu egbe nke kpọrọ onwe ya onye Australia aha ya bụ Brenton Tarrant gosiri onwe ya dịka ọ na-agbasasi egbe n'ụlọụka Alakụba Al Noor Mosque.
content_434	Mapụ ebe ọdachi ndí omekataraihepụụjọ
content_434	Ndị uweojii anwuchiela ya bụ nwoke dị ihe dịka afọ iri abụọ nakwa nwoke abụọ ọsọ na otu nwaanyị ma kpụpụ ha ụlọikpe maka ebubo igbu mmadụ.
content_434	Ndị uweojii dọkwara aka na nti ka  ndị mmadụ hapụ ebe okpukpere ụka Alakụba na mba ahụ ganye n'udo alọghachi.
content_434	Otu onye nọ ebe o mere gwara ụlọọrụ akụkọ New Zealand na ya hụrụ nwoke ahụ ka ọ gbara otu nwoke egbe n'obi.
content_434	"Anọ m na-eche, na-ekpe ekpere , Chineke mee ka mgbọ gwụ n'egbe nwoke a."
content_434	Ọ gba egbe ebe, ọ gba ebe o sị n'ọnụmara ụmụnwoke na-ekpe ekpere gaa fee na nke ụmụnwaanyị.
content_434	"Anụrụ m na otu nwaanyị na ndị ọ gbatara anwụọla."
content_434	_____________________________________________________________________________________________________________________________________
content_434	Ụlọ elu ọzọ adaala n'Ibadan
content_434	Ụlọ elu ogogo atọ adaala a na-arụ ọhụrụ adaala na Molete dị n'Ibadan nke Oyo Steeti.
content_434	Dịka ọ dị ugbua a mabeghi mmadụ ole nke a metụtara dịka ndị ọrụ gbatagbata a bịabeghi n'ebe ahụ dịka @TopsyAshaolu siri kwuo n'akara twitter ya;
content_434	NEMA anabatala ndị Naịjirịa ọzọ esi mba Libya tụbata
content_434	Ndị Ụlọọrụ gbata gbata bụ NEMA n'ịchafụ a nabatala mmadụ dị otu narị na iri asaa na anọ bụ ụmụafọ Naịjirịa esi mba Libya tụbata.
content_434	Onye nchịkọta ụlọọrụ a na Legọs bụ Idris Muhammed kwuru na ọnụọgụgụ ndị a ga-eme ya mmadụ puku iri na abụọ, narị ise na iri asaa na anọ atụbatarala.
content_434	Onye ga-abụ ọkwụ ọtọ ekene eze n'Uefa Champịọns?
content_434	Nkeji
content_434	NLC katọrọ ka ntuliaka 2019 siri gaa
content_434	Otu jikoro ndị ọrụ bụ NLC n'aha ịchafụ akatọọla Inec maka etu ntuliaka 2019 siri gaa ma kpoo oku ka  ha hụ na mmegharị ntuliaka na steeti ụfọdụ nke e hiwere n'abali iri abụọ na atọ nke ọnwa Maach gara n'anya ya.
content_434	Ekweghị n'ihe Inec mere-Okorocha
content_434	Ha na-ebo Okorocha ebubo na ọ chọrọ ka ọgọ ya bụ gọvano Imo steeti
content_434	Aka na-achị Imo steeti  bụ Rochas Okorocha ekwuola na Inec enweghị ikike ị nara ya ọkwa dịka onye a họpụtara  ga-anọchịte anya mpaghara Ọlụ n' Ụlọomeiwu Ukwu.
content_434	Okorocha, onye kwuru nke a oge ọ na agwa ndị ntaakụkọ okwu n'Abuja,ụbọchị Wenezde sịrị na ihe na-eme ya sị n'aka ndị na-akpa nkata iji hụ na ọnụ agaghị na-eru ya n'okwu ndọrọndọrọ ọchịchị.
content_434	Inec wọrọ asambodo mmeri e nyere ndị meriri azọmọkwa sinete ụbọchị Tọzde.
content_434	Franfurt agbapụla Inter Milan
content_434	N'egwuregwuEintrachcht Franfurt (entrank frankfot) achụọla Inter Milan ọsọ ụkwụ ete aja n' Europa league dịka ha ji otu ọkpụ gbapụ ha were nweta ọnọdụ n'  agba nke abuọ tupu nke  ikpeazụ.
content_435	Aisha Buhari
content_435	Akụkọ dị mkpa:
content_435	Nwunye onyeisiala bụ Aisha Buhari agaala ileta ndị merụrụ ahụ ka ụlọelu dara ma gbuo ndị mmadụ na Legọs, ụbọchị ole na ole gara aga.
content_435	O kperela ndị ọdachi a dakwasịrị ekpere.
content_435	Aisha kwuru sị na obi dị ya ụtọ ịhụ ka ndị ihe mere na-agbake, ma kelekwaa gọọmentị Legọs steeti maka ịgbata ọsọ enyemaka.
content_435	Cheta na ụlọelu ahụ dagidere ma ụmụakwụkwọ ma ndị na-ere ihe n'okpuru ya.
content_435	Ntuliaka Rivas tara isi ọkammụta
content_435	Ọnwụ Ferry Gberegbe bụ ihe ihe ọtụtụ kpụ n'ọnụ ugbua, dịka Gọvanọ Nyesom Wike gara mgbaru n'ụlọ ya.
content_435	Gọvanọ Nyesom Wike gara mgbaru n'ụlọ Gberegbe
content_435	Gberegbe rụrụ ọrụ dịka onye nnọchiteanya PDP n'okpuru ọchịchị Khana oge e mere ntuliaka ọkwa gọvanọ na Rivas steeti, hụrụ ọnwụ ya n'anya ka ọ gara ịrụ ọrụ e dinyere ya.
content_435	Site n'ihe onyonyo na-agagharị na soshal midia, egbe otu onye uweojii gbapụrụ, tụrụ Gberegbe bụ onye nkuzi na Rivers Poly dị na Bori n'afọ, mere ka e buga ya ụlọọgwụ ebe ọ nọ lakwuru chi ya.
content_435	N'akwụkwọ ozi si n'ụlọọrụ gọọmentị Rivas steeti, Gọvanọ Wike kwere nkwa ilekọta ezinaụlọ ya ka ọ gara mgbaru na be ya, ma kwuo na ọ ga-enye ha nde naịra abụọ (N2m) ka e ji zụọ ụmụ anọ Gberegbe hapụrụ, n'agụmakwụkwọ.
content_435	Ugboro atọ mgbọ egbe 'stray bullet' tụrụ ndị Nollywood
content_435	Mgbọ atụgbuola nwaanyị n'akwamozu
content_435	APC Rally: A gbara ndị ntaakụkọ abụọ egbe n'ọgbaghara dapụtara n'achụmnta vootu
content_435	Wike kwekwara nkwa iwuru ha ụlọ ma tinyekwa aka n'akwamozu ya.
content_435	Uche Secondus bụ onyeisioche PDP, dugara Wike mgbaru a, ma kwuo na ihe a tara isi Gberegbe, bụ makana "ndị uweojii na ndị agha abụrụla ndị ndọrọndọrọ ma bụrụkwa ndị na-arụ ihe ndị ndọrọndọro ziri ha".
content_435	Ka BBC kpọtụrụ Nnamdi Omoni bụ ọnụ na-ekwuchitere ndị uweojii na Rivas steeti, o kwuru na ha na-elebanye anya n'ihe niile gbasara ọgbaghara/ọgụ na mgba dapụtara na ntuliaka a.
content_435	Ndị mmadụ anwụọla n'IDP camp,
content_435	Dịka otu Norwegian Refugee Council si kwuo, mmadụ asatọ anwụọla ebe ihe ruru mmadụ puku iri na ise enweghizi ebe obibi dịka ọkụ nwatakịrị ji esi nri gbasara ma mụnye ọkụ n'ebe ndị gbara ọsọndụ na-anọ n'obodo Gajiram dị na Bọrọnu steeti.
content_435	N'akụkọ si mba ọzo,
content_435	Ajọ ifufe egbuola ihe ruru mmadụ iri abụọ na anọ ebe ihe ruru mmadụ iri anọ ka na-efu, na mba Zimbabwe.
content_435	Ajọ ifufe a akpọro Idai, malitere na mba Mozambique na mgbede Tọọzde gara aga, tupu ọ banye Zimbabwe ebe ọ na-ebu ma ụlọ, akwammiri nakwa okporoụzọ.
content_435	N'egwuregwu,
content_435	Otu egwu basketbọọlụ ụmụnwaanyị Naịjiria ga-ezute Rọshịa, Ajentina na Koriya, n'asọmpi iko mbaụwa ga-amalite n'ụbọchị iri atọ na otu nke ọnwa Ọgọst, na mba Chaịna.
content_435	Gbenga Daniel agbaala ndọrọndọrọ ọchịchị "arụkwaghịm",
content_435	Gbenga Daniela chịburu Ogun steeti ma bụrụkwa onyeisi ngalaba nhazi achụmnta vootu Atiku Abubakar na ntuliaka 2019, ekwuola na ọ ga-awụsa ọwa n'ihe banyere ndọrọndọrọ ọchịchị.
content_435	Gbenga Daniel chịrị Ogun steeti afọ asatọ, site n'afọ 2003 ruo afọ 2011
content_435	N'akwụkwọ ozi o kesara nke BBC nwetara, o kwuru site na bido n'ụbọchị 14 nke ọnwa Maachị, na ọ chọrọ igbado anya n'ọrụ ndị ọzọ na-abụghị ndọrondọro ọchịchị.
content_435	O kwuru na ọ chọrọ ikpọlite ngalaba o hibere maka nlekọta ndị mmadụ anya n'efu nke ọ kpọrọ "Gateway Front Foundation (GFF)", na ndụ.
content_435	Ndịagha so gbosaa ntuliaka Rivas steeti
content_435	'Komiti Inec hiwere ilebanye anya n'ọgbaghara so ntuliaka ọkwa gọvanọ e mere na Rivas steeti ewepụtala ozi ihe ha chopụtara were kwuo na ndị agha Naijiria na ndị agboro bụ ndị wakporo ebe a na-achịkọta mpụtara ntuliaka,majaa ndị ọrụ Inec ma gbosaa ọrụ ha.
content_435	Inec kwuru na ndịagha Naijiria so gbosaa ntuliaka e mere na Rivas steeti
content_435	Election 2019: Onye na-ata ndị APC ndị a amusu?
content_435	Onyeisi gbasa ozi Inec bụ Festus Okoye  kwuru n'ozi o wepụtara  na Fraide na komiti ahụ chọpụtara na e mela ntuliaka ọkwa gọvanọ na ụlọomeiwu nke steeti n' ọtụtụ n'ime ọdọ atụmvootu ma kpọpụta mpụtara ha tupu a kwụsị ihe niile gbasara ntuliaka na steeti ahụ.
content_435	Cheta na Inec kwụsịburu nchịkọta na mkpọpụta mpụtara ntuliaka ọkwa gọvanọ na ụlọomeiwu e mere na Rivas n'abali 10 nke ọnwa Maachi n'ihi akụkọ tigbu-zọgbuo, so ya bụ ntuliaka.
content_435	Okwui Enwezor efereela ụwa a aka
content_435	Okwui Enwezor, onye bụbu onyeisi, Haus Der Kunst, bụ ulọ nchekwa nka na mba Germany
content_435	Nwafọ Igbo bụ ọkaibe na idokwa ihe nka ama ama na mbauwa  bụ Okwui Enwezor ,onye Awkuzu, Anambara steeti anwụọla ụbọchị Fraide na mba Germany ka ọ rịachara ọrịa kansa afọ ole na ole.
content_435	Enwezor onye gbara afọ iri ise na ise tupu ọ nwụọ  bụbu onyeisi Haus Der Kunst bụ ulọ nchekwa nka na mba Germany.
content_435	Ụlọelu ọzọ adaala n'Ibadan,Oyo steeti
content_435	Ụlọelu dara n' Ibadan
content_435	Ụlọelu nwere ogogo atọ a na-arụ arụ adala dagide dị na-arụ ọrụ na ya na Molete, Ibadan, Oyo steeti ụbọchị Fraide.
content_435	Nke a na-eme abali abụọ ụlọelu dachara na Legọs gbuo mmadụ iri abụọ ma merụọ ọtụtụ ahụ.
content_435	Ka ọ dị ugbua,  a zọpụtala mmadụ asaa n'ime ndị ụlọ ahụ dagidere dịka ndị nọ ebe ihe mere siri kwuo.
content_435	New Zealand Shootings: Aka akparala Brenton Tarrant
content_435	A kpụpụrụ Brenton Tarrant, onye dị afọ 28, ụlọikpe ụbọchị Satode maka mwakpo a wakporo ụlọụka Alakụba abụọ na Nu Ziland
content_435	A kpụpụla Brenton Tarrant, onye a na-enyo enyo dika isi a hụrụ kwaba okpu na ihe ọdachi ịgbagbu mmadụ iri anọ na itoolu  nke mere n'ụlọụka Alakuba abụọ na mba Nu Ziland ụlọikpe
content_435	New Zealand: Ndị ji egbe na ogbunigwe agbabuola  mmadụ 49
content_435	Akụkọ na-ekwu na mmadụ iri atọ na itoolu ndị merụrụ ahụ ka na-anata nleta n'ụlọọgwụ.
content_435	Fifa ga-amalite asompi Klọb mbaụwa n'afọ 2021
content_435	Fifa akwadola ka e nwee asọmpi otu egwuregwu iri abụọ na anọ nke ga-ebido ọnwa Juun, afọ 2021 n'agbanyeghị na Europrean league ekwuola na ha agaghị esonye n'asọmpi ahụ.
content_435	Gee akụkọ ndị a n'ebe a:
content_436	Ndị ụkọchukwu Katolik
content_436	Ndị otu ụkọchukwu ụka Katọlik Naịjirịa enyela gọọmentị ndụmọdụ ka o binye aka "n'Electoral Law" ọhụrụ, na ọ bụ nke a ga-eme ka nsogbu kwụsị ịdapụta na ntuliaka.
content_436	Ha wepụtara ya bụ ozi ka ha mechara nzukọ "Lent", ma kpọkuo ndị niile dara ntuliaka na-achọ ịga ụlọikpe ka ha were usoro udo na-azọ ihe ha kpọrọ orubere ha oge niile.
content_436	Ụka katọlik amachiela ndị ụkọchukwu ịtinye ọnụ n'okwu gbasara ndọrọndọrọ ọchịchị
content_436	Nigeria Election 2019: Mbaka, Oyedepo na ụkọchukwu ndị ọzọ okwu ha na-adị ire
content_436	Ụka Katọliki n'Enugwu enweela Bishop abụọ
content_436	Otu ahụ kpọrọ onwe ha "Catholic Bishops Conference of Nigeria CBCN", gwara ndị niile nwetara mmeri na ntuliaka gara aga, ka ha gbakwasa ụkwụ n'inye ndị mmadụ ihe e ji enyere ndụ aka.
content_436	Ha kwuru na oge "lent" bụ mgbe ihe ọhụrụ ji amalite, wee gwa ndị ụka ka ha malite ibu ọnụ, kpee ekpere dị nkwadebe maka mbilite n'ọnwụ nke Kraịst.
content_436	Ozi ahụ bụ nke a gụpụtara n'ụka Katọliki niile na Naịjiria n'ụbọchị Maachị 17, 2019, iji mee mmemme ụka nke abụọ na Lent.
content_436	Ha kelere Bishop Ignatius Kaigama nọbu na Jos ma bụrụzịa onye ezigara Abuja dayọsis.
content_437	Atiku Abubakar
content_437	Otu PDP nakwa onye zọrọ ọkwa onyeisiala n'okpuru ha bụ Atiku Abubakar agaala ụlọikpe iji zọọ ọkwa nke ha kwenyere na ha meriri.
content_437	Ha gwara ụlọikpe pụrụiche gbasara ntuliaka ọkwa onyeisiala n'Abuja sị ha kagbuo ma megharịa ntuliaka nke ọkwa onyeisiala e mere n'ụbọchị iri abụọ na atọ nke ọnwa Febụwarị.
content_437	O ji ndị ọkaiwu ukwu ruru iri abụọ na ndị akaebe karịrị narị anọ awụchi n'ụlọikpe.
content_437	Dịka ọ dị ugbua ụlọikpe enyebeghi ha nzaghachị ma ọ bụ hiwe ụbọchị ikpe a ga-amalite.
content_437	EFCC atọghapụla ọgọ Atiku
content_437	Ike agwụla m ịchị unu!
content_437	Nke a bụ ọnọdụ onyeisiala mba Kazakhstan bụ Nursultan Nazarbayev nọ ugbua, ka ọ na-ekwuputa na ọ ga-akwụsị ịchị mba ahụ ka ọ chịchara ha afọ iri atọ.
content_437	Nazarbayev dị afọ 78 kwuru na Kassym-Jomart Tokayev, bụ onyeisi ụlọomeiwu ha, ga na-arụ ọrụ dịka onyeisiala ruo mgbe oge ọchịchị ya ga-agwụ n'ọnwa Epreelụ 2020.
content_437	N'egwuregwu,
content_437	Eze otiti n'otu Super Falcons bụ Asisat Oshoala, ekwuola na ihe ka ya mkpa ugbua bụ ịhụ na ọ gbakere ọfụma ma lọghachịta n'egwu ọ hụrụ n'anya.
content_437	O kwuru nke a maka akwara ọ dọrọ oge ya na ndị otu Barcelona ya na ndị Atletico Madrid zutere ụbọchị ụka.
content_437	Ndị agha azaghachila Inec
content_437	Ndị agha Naijiria
content_437	Ndị agha Naịjirịa ekwuola na ọ bụ ihe ịtụrụ ha n'anya banyere ebubo Inec boro ha na ha so mebie ntuliaka ọkwa gọvanọ e mere na Rivas steeti.
content_437	N'ime akụkwọ ozi ha biputara, ha kwukwara na obi adịghị ha mma gbasara ebubo a n'agbanyeghi mbọ niile ha gbara iji nye Inec aka na ntuliaka ahụ.
content_437	N'ofesi,
content_437	Obodo Utrecht ebe ọdachi a mere
content_437	Ndị uweojii anwụchiela otu nwoke gbagburu mmadụ atọ ma merụọ mmadụ ise ndị ọzọ ahụ n'obodo Utrecht nke  mba Netherlands.
content_437	Amambeghi ihe ọ bụ n'uche mana e chere na Gokmen Tanis na ndị oyi ndụ egwu na-arụkọ ọrụ.
content_437	N'egwuregwu,
content_437	Otu bọọlụ Naịjirịa ndị obere ga-ebido ọzụzụ ha na mba Tunisia taa dịka ha na akwado ịzute mba Libya iji mara onye tozuru asọmpị iko mba Afrịka nke obere.
content_437	Nkeji
content_437	Ihe nkiri
content_438	Oshiomhole/Obi/Amaechi
content_438	Akụkọ na-ewu ewu ugbua bụ na Atiku Abubakar nakwa otu PDP azọnyela ụkwụ n'ụlọikpe maka mpụtara ntuliaka ọkwa onyeisiala 2019.
content_438	N'ime ihe ndị ha rịọrọ ụlọịkpe, ha kwuru ka akagbuo ntuliaka ahụ ma megharịa ya ọzọ.
content_438	'Kagbuonu ma megharịa ntuliaka ọkwa onyeisiala' - Atiku
content_438	Ụlọikpe azabeghi ha iji kwu ụbọchị a ga-ebido ikpe a mana anyị chọrọ ịlebanye anya ndị zọtara ọchịchị n'aka ụlọikpe.
content_438	Peter Obi.
content_438	Otu ụlọikpe n'Enugwu kagburu mmeri Chris Ngige na ntuliaka emere n'afọ 2003 were nye Peter Obi ikike ọchịchị n'afọ 2006.
content_438	O meriri Ngige zọrọ ọkwa n'okpuru PDP ebe ọ zọrọ n'okpuru APGA.
content_438	Adams Oshiomhole
content_438	Ọ bụ ụlọikpe pụrụiche n'ihe ntuliaka nyere Oshiomhole mmeri n'afọ 2008 mgbe ọ zọrọ ọkwa Gọvanọ n'okpuru AC.
content_438	O meriri Oserheimen Osunbor nke PDP iji zọta ya bụ ọkwa.
content_438	Rauf Aregbesola
content_438	Rauf Aregbesola bụ aka chịbụru Ọsụn steeti zọtara ikike ọchịchị n'afọ 2007 mgbe ọ gara ụlọikpe ịgbagha mpụtara ntuliaka afọ ahụ.
content_438	Ụlọikpe ahụ kwukwara na Olagunsoye Oyinlola kwesiri ịpụ n'ụlọ gọọmentị ebe ọ nọ dịka gọvanọ.
content_438	Rotimi Amaechi
content_438	Okwu Rotimi Amaechi pụrụiche n'ihi na ọ zọghị ọkwa na ntuliaka nke afọ 2007 chacha.
content_438	Ebe o si nweta mmeri bụ mgbe ọ gara ụlọikpe ịgbagha mpụtara ntuliaka imeụlọ nke otu ya bụ PDP mere iji họpụta onye ga-azọrọ ha ọkwa Gọvanọ.
content_438	Mmeri ya bụ ihe ịtụ anya diri ndị mmadụ.
content_438	Akụkọ ndị ọzọ ga-amasị gị
content_438	'Kagbuonu ma megharịa ntuliaka ọkwa onyeisiala' - Atiku
content_438	Ihe ị maghị maka nwoke Customs jụrụ ịnara akaazụ
content_438	Mbuze gbawara ụzọ n'Ụmụawụlụ, lee etu o si bido
content_439	Intercessor Jehovah na Odumejeje
content_439	Ụfọdụ ndị ụkọchukwu na Naịjirịa bụ ndị a na-ahụta dịka ndị "ma nke ha riri" ma a bịa n'ịta akụnaụba.
content_439	Ndị ụkọchukwu a, ganye ndị nke ụlọụka ha dị na mpaghara ọwụwa-anyanwụ, bụ ndị hibere ụlọụka nke ha, ma nwee ọtụtụ ndị na-abịa efe ofufe ebe ahụ.
content_439	Gịnị kpatara ndị Igbo ji agakarị ụlọụka ndị a?
content_439	Amụma ụgha isii wuru ewu na soshal midia
content_439	Mbaka, Oyedepo na ụkọchukwu ndị ọzọ okwu ha na-adị ire
content_439	Ọtụtụ ndị na-aga n'ụlọụka ha bụ ndị ọ ga-abụ a sị ha "wụlie elu" ha asị "kedụ ogo ị chọrọ ka anyị wụruo?"
content_439	Nke a kpatara ọtụtụ ndị mmadụ si eche na ndị a na-aga ụka ha anaghị ahụ ihe ọjọọ ọbụla n'ime ibunye ndị ụkọchukwu a ego ọbụla ha nwere ka ha na-ebi ndị ọma, ebe ha na-ata ahụhụ.
content_439	Lee ụfọdụ n'ime ndị ụkọchukwu ahụ na etu ha si wuo maka ịta akụ.
content_439	1) Intercessor Jehovah:
content_439	Onye a bụ onye amụma na-ewu ewu n'Aba, Abịa steeti maka ihe ọ na-eme n'ụlọụka ya bụ "Holy Ghost searchlight and deliverance ministry".
content_439	E ji onye na-ebibi mmụọ ọjọọ a kpọrọ "demon destroyer" mara ya.
content_439	Ọ bụ otu nwoke ma ka e si ata akụ n'ụzọ gụnyere ịzụ ụgbọala bụ "elelebe ejeghi ọrụ", dịka ndị ụlọụka ya tinyere na soshal midia, nke ọ zụrụ ọhụrụ n'ọnwa Maachị a mere ya Hummer Limousine stretch nke atọ ọ na-azụta.
content_439	2) Onye amụma Chukwuemeka Ohanaemere:
content_439	Onye amụma a ama dịka Odumejeje, bụ onye hibere ụlọụka ọ kpọrọ "Mountain Of Holy Ghost Intervention And Deliverance Ministry", dị n'Ọnicha, Anambara steeti.
content_439	Ọ bụ otu onye ndị mmadụ na-akpụkarị n'ọnụ na mpaghara ọwụwa-anyanwụ maka etu o si agbasa aka n'ihe banyere akụnaụba.
content_439	Ụfọdụ oge ka a hụrụ ya ebe ọ na-abọnye ego n'elu ọdọmmiri, oge ọzọ ka a hụrụ ya ebe ọ na-abọ otu onye Nollywood ego.
content_439	3) Onye amụma Ebelenna Chukwu
content_439	Ebelenna bụ onye ọzọ na-ewu ewu n'ala Ọnịcha, Anambara steeti.
content_439	Ọ bụ onye hibere ụlọụka a ma dịka "Jehovah The Mightier Than All Prophetic Church".
content_439	A hụla ya n'ihe nkiri ebe ọ nọ na-efe nnukwu ego ka otu onye ụlọụka ya na-agba nkwụ.
content_439	N'ihe onyonyo ahụ, otu onye bu akpati ego na-esogharị ya ka ọ na-abọ ya bụ ego.
content_440	Ndịọrụ na-eme ngagharịiwe
content_440	Ndịọrụ Nigeria na-esi ọnwụ na ụgwọ opekatampe ga-abụlrịrị N30,000
content_440	Ọ bu eziokwu na ọtụtụ ndị ọrụ na-amali elu maka mkpebi Sineti nyere gbasara ụgwọ opekatampe
content_440	Ha kwekọrịtara na ọ bụ puku naira iri atọ mana ajụjụ ndị ozọ na-ajụ bụ kedụ steeti ga-ebuzo malite ya bụ atụmaatụ?
content_440	Etu ọdị ugbua, kọmishọna mgbasa ozi n'Anambra steeti bụ Don Adinuba kwuru na kamgbe ka steeti ahụ kpebiri na ha ga-akwụ ya bụ ụgwọ ọhụrụ
content_440	Adinuba a gwaghị BBC Igbo mgbe ha ga-amalite mana o kwuru na steeti ahụ nwereike ịbụ nke mbụ ga-akwụ ya bụ ụgwọ.
content_440	'Anambara Steeti ga-akwụ ụgwọ ọnwa opekatampe'
content_440	'Anyi agaghị akwụlị ego opekatampe ndị ọrụ'
content_440	Gọọmenti Imo steeti  site n'ọnụ onye na-ahụ maka mgbasa ozi soshal midia Rochas Okorocha  kwuru na ha enwebeghị ihe ha nwere ikwu maka mgbe ha ga-amalite kwụwa ụgwọ a.
content_440	Etu a ka ọ dịkwa n'akụkụ gọọmenti nke Abia steeti.
content_440	Kọmishọna mgbasa ozi n'Ebonyi steeti ebughị ekwenti ya mgbe BBC Igbo kpọrọ ka ha mata ebe ha kwụ na mmalite ya bụ atụmaatụ.
content_440	Gọọmenti Enugu steeti site ọnụ kọmishọna mgbasa ozi ya kwuru na ha di njikere ikwụ ụgwọ ọnwa ọhụrụ a ma onyeisiala binyecha aka n'akwụkwọ gbasara mkpebi sineti.
content_440	Akụkọ ndị ga-amasị gị:
content_440	Ihe i kwesiri ịma maka ọgwụ eji egbu ahịhịa n'ugbo
content_440	Di na nwunye si Anambra gachara agbamakwụkwọ kubie - Uweojii
content_440	Lee Gọvanọ ndị nwetara ikike ọchịchị n'aka ụlọikpe
content_441	Akụkọ mbụ
content_441	Ndị uweojii na mba Kenya anwụchiela mmadụ isii n'ime ụlọakụ Barclays maka ego abụghị ezigbo ya.
content_441	Onyeisi ndị na-eme nyocha kwuru nke a site n'akara Twitter ma kwuo na ọ bụ n'ime ụlọakụ ahụ ka achọtara ego adigboroja ahụ.
content_441	Ụgwọ opekatampe
content_441	Gọvanọ Willie Obiano nọ n'agba nke abụọ ya dịka onye mbụ na'Anambra Steeti
content_441	Ndị Anambra steeti ga na-enwe onwe ha n'ọṅụ ugbua gbasara ụgwọ opekatampe ọhụrụ.
content_441	Ha gwara BBC Igbo na ha ga-abụ ndị mbụ ga-akwụ ụgwọ opekatampe ọhụrụ bụ puku naịra iri atọ.
content_441	Gịnị na-eme na Bauchi?
content_441	Ejighị 'Incident Form' ga-akwụsị nrụrụaka na-aga na ntuliaka
content_441	Akụkọ na-ekwu na Inec ekpegharịala iwu otu ụlọikpe n'Abuja nyere iji kwụsị ngụkọ vootu a na-eme na Bauchi steeti.
content_441	Ngụkọ a na-agụkọ bụ nke ntuliaka ọkwa gọvanọ nke e mere na satode abụo gara aga.
content_441	Na mba ofesi,
content_441	Ndị obodo Acipayam na mba Turkey ga-achị obi ha n'aka ugbua n'ihi ala ọma jiji mere n'obodo ahụ.
content_441	Mmadụ atọ merụrụ ahụ n'ihe a ebe ụfọdụ ụlọ obibi dara ada.
content_441	Amabeghi ma o nwere onye nwụrụ ebe ahụ.
content_441	N'egwuregwu!
content_441	Otu "Super Eagles" nke Naijirịa ebidola ọzụzụ ha ta n'ọgbọ egwuregwu Stephen Keshi nke  dị n'Asaba
content_441	ebe otu obere nke akpọrọ "Dream Team" na mba Libya na-achịpụ ya iji zọta ọnọdụ n'asọmpị iko mba Afịrịka.
content_441	Mana ndị Libya mechara merie ndị "Dream Team".
content_441	Akụko BBC Igbo na nkeji
content_441	Atiku sị na ya meriri Buhari
content_441	Atiku Abubakar nke PDP ekwuola na nchọpụta ya mere na ikwe kọmpụta ndị Inec gosiri na ya ji ihe karịrị otu puku vootu merie Muhammadu Buharị na ndọrọndọrọ onyeisiala e mere n'ọnwa Febuwarị.
content_441	Nke a dị n'akwụkwọ Atiku gbara Inec, APC na Muhammadu Buhari bụ n'ụlọikpe ndọrọndọrọ ọchịchị nke ndị isiala dị n'Abuja.
content_441	Obino na-eche echiche ịmachi ahịa mbughari
content_441	Gọvanọ Willie Obiano nọ n'agba nke abụọ ya dịka onye mbụ na'Anambra Steeti
content_441	Gọvanọ Willie Obialo ekwela nkwa na gọmenti ya ga-akwu ụgwọ ụlọọgwu ndị meruru ahụ na ihe mberede okporo ụzọ n'Umuchu bụ ebe trailer ọzọ dabara n'ụlọ ahịa ndị mmadụ ma meruo ọtụtụ ndị ahịa mbugharị ahụ.
content_441	Obialọ kwuru nke a mgbe ọ gara ịleta ndị ya bụ ọdachị dagidere bụ ebe ọ nọ rutu aka ịmachi ahịa mbugharị na steeti ahụ.
content_441	Ihe mberede a mere n'otu ụbọchị nke mere Ọnịcha mere bụ ụbọchị iri na atọ nke ọnwa Maachị afọ 2019.
content_441	Iji ọgwụ agbagbu ahịa n'ubi
content_441	Ọrụụbi ebidowela ọtuụtụ ebe n'alaigbo
content_441	Ngwa elenụ anya o, Ụlọikpe na San Fransico, US, achọpụtala na ụmụ ọgwu a eji egbụ ahịhịa n'ụgbọ so ebute ọrịa Kansa ebe otu ndị na-arụpụta ya bụ ọgwụ, bụ Bayer  na-agọ ụkwụ na aka.
content_441	Ndị ọrụubi, ọma akwa asahụ mara onwe ya o.
content_441	N'egwuruegwu
content_441	Ndị egwu bọọlụ Naịjirịa
content_441	Ụmụ Naịjirịa asọmmpị na-adị mma arịọla otu Super Eagles ka ha tinye uchu na asọmmpị ha na ndị Seychelles, agbanyeghị na ha agaferela na otu ha dị ka ndị ga-eso zọọ iko mba Africa na bịanụ.
content_441	Ndị niile atụrụ anya ga-eso gbaa sọọ ya bụ mpị ezuola na ọgbọ egwuruegwu dị n'Asaba.
content_441	Gee nkeji anyi ebe a
content_441	Ihe nkiri anyị
content_441	Akụkọ ga-amasi dị
content_441	Ụkọchukwu ndị 'na-eti eti' n'ọwụwa-anyanwụ
content_441	Kagbuonu ma megharịa ntuliaka ọkwa onyeisiala - Atiku
content_441	Senate President: Onye Igbo o nwere ike ịbụ onyeisi Sịnetị?
content_442	A ga-akpọnụ nke a arụ ka arụ bikonu?
content_442	Bishop na-achịkọta ndị ụka Katọlik n'Enugu ekwuola ka ndị ntọrị si tọrọ ụkọchukwu Clement Ugwu, naa ndị be ya ego ruru nde naira iri abụọ ma wekọrọ ego niile dị na ATM ya tupu ha egbuo ya.
content_442	Gere ihe ndị ọzọ o kwuru mgbe a na-eli ya.
content_443	Ụmụnwaanyị/Fada Clement
content_443	Ụmụnwaanyị tọgbọrọ n'ihu ụlọụka na-eru uju
content_443	Ụmụnwaanyị ụlọụka St Marks Katọlik dị n'Obunofia Ndịụnọ jị nnukwu iru uju na ịkwa akwa na ekwuputa na obi agbawaala ha na ogbugbu ndị ntọrị gburu fada parish ha bụ Clement Ugwu.
content_443	BBC rutere na ya bụ Parish wee hụ ụmụ nwaanyị juputara ebe ahụ na ebe akwa.
content_443	Gbanweenụ "Electoral Law" na Naịjiria - Ndị ụkọchukwu Katọlik
content_443	Ogbunigwe agbaala n'Enugwu steeti
content_443	Ha kọwara na Fada Clement ahụ egburu bụ nwoke nwere obi ọma ma na atụ egwu Chineke.
content_443	Josephine Ozommadu, mabel Ude na ụmụ nwaanyị ndị parish ahụ tọgbọrọ n'ihu grotto Virgin Maria ebe ha nọ na ekpe ekpere maka ezumike mkpụrụ obi fada Clement.
content_443	Ọtụtụ ụmụ nwoke ndị Parish council, ndị Nna na ụmụ okorobịa gbakọrọ ebe ahụ ekweghị agwa anyị okwu n'ihe onyonyo makana iwe na ọnụm Juru ha obi.
content_443	Ndị ntọ tọrọ Fada Clement Ugwu na be ya.
content_443	Ya bụ ụlọ Fada ebe ndị omekaome bịara tọrọ ya dị n'akụkụ ụlọ uka St marks parish Obunofịa ndị ụlọ.
content_443	Ndị ntọ wekọrọ ego niile dị na 'ATM' Fada Clement ma gbuo ya - Bishop Onaga
content_443	Ụzụ akwa na iru uju na-ada ugbua n'Enugwu katọlik diocese n'ihi na ụkọchukwu Fr. Clement Ugwu bụ onye ndị ntọrị tọrọ ka mgbe otu izu ụka abụrụla onye nwụrụ anwụ.Bishop Callistus Onaga ji nnukwu iru uju were kaa ụka ozu ikpeazu tata tupu adọnye ozu Clement Ugwu n'ala n'ogige ebe a na-eli ndị Fada na Holyghost Cathedral Enugwu.
content_443	Gbanweenụ "Electoral Law" na Naịjiria - Ndị ụkọchukwu Katọlik
content_443	Ụlọuka Katọlik adagbuola nwata na Delta steeti
content_443	Bishop Onaga kọwara na ya bụ njinji jiri n'ụlọ Fr. Clement na Obinifia Ndịuno ebe ndị omekaome bịara gbaa ya egbe wee tọrọ ya, ha bukwaziri ụgbọ ala ya na ọtụtụ ihe ndị ọzọ.
content_443	Onaga kwara arịrị na ka mgbe otu Izu ụka ahụ, na ha na ayọ ndị uwe ojii ka ha chọpụta ebe fada nọ, ma kwaa arịrị na ndị ohi ahụ jị ATM cadi fada na adọrọ ego ya.
content_443	Ọ gwara BBC na ọ bụ n'ụtụtụ a ka a hụrụ ozu ya rerichara ereri n'ime ọhịa were kwuo na ka ozu di gosiri na ọnwụọla kemgbe ụbọchị ahụ ha gbara ya egbe.
content_443	Ndị ntọ ahụ were gaa n'ihu na asị ndị ụka na umu nne fada Clement nye ha ego tupu ahapụ ya.
content_443	Otu ezigbo enyi ya nwoke bụ Steven Okwudiri kwuru na ọ bụ ndị na-aga ugbo ziri ozi na onwere ozu dọrọ n'ọhịa mgbe ha ruru ebe ahụ ọbụrụzịa ozu Fada Clement.
content_443	Ndị ụkọchukwu ibe ya Fr. Benjamin Achi na Pascal Ekediegwu kwuru na obi adịghị ha mma makana ndị ụkọchukwụ dịzị ndị ntọrị ka nwa atụrụ eji chụọ aja nke na ha na-atọkarịzị ha.
content_443	Ha nyere ndị gburu Fada Clement Ugwu ndụmọdụ ka ha chegharịa na njọ ha tupu ha anwụọ n'ime ya.
content_443	Ụkọchukwu kwuru okwu chukwu na ụka ozu ahụ bụ Fr Theo Ndulue kwuru na nke a bụ ụkọchukwu nke atọ a na-eli n'Enugwu katoliki diocese na 2019.
content_443	Akụkọ ndị ga-amasị gị:
content_443	Kedụ steeti dị n'ọwụwa anyanwụ kwuwarala N30,000?
content_443	Ihe i kwesiri ịma maka ọgwụ eji egbu ahịhịa n'ugbo
content_443	'Ọ bụrụgodi na gọọmenti etiti chọrọ ire Trade fair, ndị Igbo ga-egonwu ya'
content_444	Gboyega Oyetola na Ademola Adeleke zọkọra ọkwa gọvanọ Osun n'afọ 2018
content_444	Ademola Adeleke zọrọ ọkwa gọvanọ Osun n'afọ 2018
content_444	Ụlọikpe pụrụ iche e hiwere maka ntuliaka nke kwara ọnọdụ n'Abuja Ekwouola na ọ bụ Ademola Adeleke onye fere ọkọlọtọ pati PDP nwere mmeri na ntuliaka Osun steeti e mere n'afọ 2018.
content_444	Adeleke  na PDP gbara akwụkwọ rịọ ụlọikpe ahụ ka ha kpọpụta ya dịka onye meriri na ntuliaka e mere n'ọsụn steeti dịka one onye nwetara vootu kachasị na ntuliaka ahụ.
content_444	Mana Oyetola na pati ya tinyere akwụkwọ na-ekwu na mkpesa Adeleke achịtaghị aja ma kwukwa na ụlọikpe ahụ emeghị ikike ịnụ ikpe ahụ.
content_444	Gboyega Oyetola na Ademola Adeleke zọkọra ọkwa gọvanọ Osun n'afọ 2019
content_444	Mana ka ọ dị ugbua, ụlọikpe a kpọpụtala ya dịka onye meriri ma gwa Inec ka ha napụta Gboyega Adeleke nke APC asambodo mmeri e nyeburu ya.
content_444	Otiegwu Davido ekelela ndị Osun steeti maka mkpebi ụlọikpe n'okwu nwanne nna ya bụ Adeleke.
content_444	Davido onye kwupụtara nke a na igwe Twitter yakwuru n'asụsụ Yoroba nakwa bekee' 'Ihe abịala! Ekelee kele ndị Osun steeti."
content_444	BBC agbarụọla ihu na mwakpo ndị ọrụ ya
content_444	Toyosi Ogunseye bụ onyeisi nke mbụ Ọdịda Anyanwụ mba Afrịka nke nta akụkọ BBC
content_444	BBC agbarụọla ihu na mwakpo awakporo ndị ọrụ ya abụọ n'oge ntulaiaka a gara aga ma dọọ aka na ntị na onye ọbụla mere nke a ga-echere ha aka mgba.
content_444	Onyeisi ụlọọrụ ha na mpaghara West Africa bụ Toyosi Ogunseye kwuru na BBC e meela mkpesa n'aka ụweojii banyere nke a.
content_444	N'ụbọchị iri abụọ na asaa n'ọnwa Febụwarị nwaanyị uweojii na mmadụ abụọ ọzọ wakporo onye ntaakụkọ BBC bụ Dooshima Abu n'oge ọ na-arụ ọrụ n'ihu ụlọ gọọmentị ndị Benue Steeti. Ọzọ bụrụ n'ụbọchị itoolu nke ọnwa Maachị onye BBC ọzọ bụ Ajoke Ulohotse, ka otu onye ndọrọ ndọrọ akpọrọ Segun Adewale n'ụzọ si Legọs gawa Abeokuta dịka ọ nọ n'ọrụ ntuliaka.
content_444	Ntuliaka ndị Inec
content_444	Ndị otu PDP na ndị patị ndị ọzọ nọ n' ụlọ nta omeiwu na-esi ọwụ ka emegharia usoro ntuliaka ọchịchị na Naịjirịa
content_444	Inec ekwupụtala echi bụ Satọde dịka ụbọchị  ha ga- emegharị ntuliaka fọrọ afọ n'ebe ndị enwere ọgbaaghara n'ihe karịri steeti iri na isii na Naịjirịa.
content_444	Kọmishọna mgbasa ozi Inec bụ Festus Okoye kwuru nke a mgbe ọ gwara ndị ntaakụkọ okwu n'Abuja, ma kwuo na aga-amalite ịgụ vootu na Rivas steeti n'abalị atọ ọnwa Eprelu.
content_444	Anwụchiela ndị ntọrị n'Enugwu
content_444	Ndị uweojii na-enyọ na ha bụ ntọ na-akpa mkpamkpa n'Enugwu steeti
content_444	Ndị uweojii kwuru na ha anwụchiela ndị  ntọrị asaa na-akpa ike n'Enugwu.
content_444	Mana ha ka na-achọ ndị nke gburu ụkọchukwu bụ Fada Clement Ugwu.
content_444	Nkewa akarịala na Naịjirịa - Obasanjo
content_444	Onye bụbu onyeisiala Naịjirịa bụ Olusegun Obasanjo etile mkpu na nkewa dị na Naịjirịa ugbua a karịa nke dị n'oge agha.
content_444	O tiri mkpu a n'Abeokuta ụbọchị bụ Tọzde n'ọgbakọ ndị isi ụlọakụ na ndị ọrụ nyocha akụnaụba bụ Association of Chief Audit Executives of Banks in Nigeria na bekee mere.
content_444	N'ofesi,
content_444	Onyeisiala mba Amerika bụ Donlad Trump ekwuola na oge eruola mgbe a ga-anabta Golan Heights dịka ala mba Izrel.
content_444	Ala ahụ bụ nke Izrel napụtara Sirịa mgbe ha lụrụ agha n'afọ 1967 ka nọ n'isiokwu kemgbe ahụ.
content_444	Ebe mba Sirịa akatọọla okwu a Donald Trump ma kpọọ ya okwu na-abaghị uru ma ncha.
content_444	Nyocha ụgbọelu Boeing 737 max
content_444	Ụgbọala ahụ kpọkasịrị ka ọ bere oge o ji felie elu gafere
content_444	Nyocha ka na-aga n'ihu n'ihe kpatara ụgbọelu Etiopịa Beeing 737 max jiri kpọkasịa.
content_444	Ụlọọrụ FAA na mba Amerịka wepụtara ozi na a ga-akụziri ndị ọkwọ ụgbọelu teknụzụ eji ọkwa ụgbọelu ahụ n'ọwa Epurel.
content_444	Mana ndị ụlọọrụ ụgbọelu Etiopịa kwuru na ndị ọkwọ ụgbọelu ha niile a natala ọzụzụ teknụzụ a tupu akụkọ ahụ na-apụta.
content_444	N'egwuregwu
content_444	Onyeisi otu egwu bọọlụ Seychelles bú Gavin Jeanne ekwuola na asọmpi ha na ndị Super Eagles nke Naịjirịa taa bụ Fraide ga-adị ka ebe e ji eze eti akị.
content_444	Super Eagles ga-ezute Seychelles n'ọgbọ egwuregwu Stephen Keshi dị n'Asaba Delta Steeti n'asọmpi ikpeazụ itozuoke n'Iko mba Afrịka.
content_444	Nkeji
content_444	Ihe nkiri
content_445	Ndị Super Eagles
content_445	Ugo Naịjirịa ji eje mba akparala ọkụkọ ndị Sychelles ma dọrie ya n'asọmpị ikpeazụ eji etozu oke n'Iko mba Afrịka.
content_445	Super Eagles nwetere goolu mbụ ha bụ penariti site n'aka ọgba n'ihu bụ Idion Ighalo na nkeji iri atọ na ise.
content_445	Man City agwọọla Chelsea ka abacha
content_445	Rennes ejirila Arsenal chụọ aja ndị mmụọ
content_445	N'atụfughị oge n'ihe dịka nkeji iri anọ na otu ndị Seychelles mere ka ha bụ dimkpa ma saa goolu ahụ site n'aka Roddy Melanie.
content_445	Otu egwu bọọlụ abụọ ndị a nọ n'ogogo a rue ngwụcha ọkara mbụ asọmpi ahụ.
content_445	Dịka ọkara nke abụọ malitere na nkeji iri ise na otu, ugo Naịjirịa wee felie ma wụnye goolu ọzọ nke Henry Onyekwuru ji isi nye
content_445	Ụwa niile ahụla ọtọ Man Utd taa
content_445	N'iji gosizie mba Seychelles nkarị Moses Simon mezuru ya ọkpụ goolu atọ chara acha asatara naanị otu.
content_445	Mmeri a mere Naịjirịa ji gbaa ndị mbụ n'otu ha n'itozu oke asọmpi Iko mba Afrịka.
content_445	Ebe Seychelles buru klassị n'isi dịka ha enweteghi otu mmeri n'agba ntozuoke a niile.
content_445	Akụkọ ndị ga-amasị gị:
content_445	Onye ọbụla gburu Fada Clement Ugwu bụ onye abụrụ ọnụ - Ụmụnwaanyi
content_445	Osun Election: Ụlọikpe enyela Adeleke mmeri
content_445	Ihe mberede ataala isi mmadụ 60 na Ghana
content_446	Ụmụokorobịa asaa aka ọrụ ha bụ ịtọrọ ndị mmadụ ma napụ ndị nwe ha nde kwụrụ nde ego amaala n'ọnya ndị uweojii n'Enugwu.
content_446	Kọmishọna ndị uweojii n'Enugwu bụ Suleiman Balarabe kọwaara ndị ntaaakụkọ na ndị ọrụ ya na-achụ ndị isi aba okpu ahụ kemgbe tupu ha anwụchie ha ụnyaahụ.
content_447	Bishop James Olushola Odedeji
content_447	Bishop ndị ụka Anglịkan na mpaghara ọdịda anyanwụ Legọs bụ James Olushola Odedeji akatọọla ọnwụ Fr. Clement Ugwu.
content_447	O kwuru na ọ bụ ihe ọjọọ nke mere na ndị ụka kristi enweghizi olileanya na nchekwa ala Naịjirịa.
content_447	Onye ọbụla gburu Fada Clement Ugwu bụ onye abụrụ ọnụ - Ụmụnwaanyi
content_447	Ndị ntọ asaala asịsa n'Enugwu
content_447	O kwuru nke a mgbe ọ gara ụka mmamma a tụrụ maka ụkọchukwu  nọ n'okpuru ya nwunye ya gbalahụrụ ọnwụ site n'ihe mberede ụgbọala.
content_447	Ụkọchukwu Umeh biara ịtụ mmamma maka etu chukwu si napụta ndị be ya n'aka ọnwụ.
content_447	O kwukwara na ọ dị mwute na o nweghi ihe ndị ọchịchị na-eme gbasara oke mwakpo, ntọrọ nakwa ohi na-arị ibe ya elu na Naịjirịa.
content_447	"Ndị ụkọchukwu dị ka ndị ọrụ enyemaka, ha ekwesighi ịgabiga ụdịrị ihe ọjọọ a" ka ọ gwara BBC Igbo.
content_447	Cheta na ndị ntọ gburu Clement Ugwu n'Enugwu n'agbanyeghi na ezinaụlọ ya na-akwụ ego mgbapụta ha sị ha kwụọ.
content_447	Akụko ndị ọzọ ga-amasị gị
content_447	'Anyị amabeghi onye gburu onye nkuzi mahadum'
content_447	Mkpamkpa Iba Lasa ataala isi mmadụ anọ
content_448	Aisha Ibrahim na nwaanyị onye uweojii
content_448	Aisha Ibrahim na onye uweojii makọrọ onwe ha dịka azọpụtachara ya n'aka ndị ntọrị
content_448	Nwa nwaanyị gbara afọ ise bụ Aisha Ibrahim bụ onye ndị ntọ tọọrọ na Warri apụtala ihe na Lafia.
content_448	Ndị ntọrị tọọrọ Aisha Ibrahim n'Ibudu 1 dị na Warri Delta Steeti n'abalị iri na isii ọnwa Maachị.
content_448	Onye ọbụla gburu Fada Clement Ugwu bụ onye abụrụ ọnụ - Ụmụnwaanyi
content_448	Kedụ ihe na-etiri ndị ntọọ egwu ha na-agba?
content_448	Ebe ndị uweojii zọpụtara ya n'aka ndị ntọrị a na Bukan-Kwatu dị na Lafia, Kaduna Steeti na enweghị ọkọ ọbụla kọrọ ya.
content_448	Ha nyefere Aisha n'aka nna ya bụ Ibrahim Abdulmalik n'isi ụlọọrụ ndị uweojii dị n'Abuja n'abalị iri abụọ nke ọnwa Maachị.
content_448	Abdulmalik kelere Chineke ma tokwa ndị uweojii n'ọrụ ọma ha rụrụ isochi okwu ntọọrọ nwa ya azụ n'egbughi oge ọbụla.
content_448	#Market Match: Onye akpala nwaanyị aka n'ahịa
content_448	Ndị uweojii sị na ndị ha nwuchiri gụnyere Abdullahi Abubakar dị afọ iri atọ na nne ya bụ Jummai Salihu dị afọ iri isii na abụọ bụ ndị si na n'obodo Bukan-Kwatu dị na Lafia Kaduna Steeti.
content_448	Ọ bụ Abdullahi tọọrọ nwata ahụ si Warri, Delta Steeti gawa Lafia, Kaduna Steeti, ma kpọgara nne ya bụ onye zoro nwata ahụ.
content_448	Abdullahi kpọrọ nne na nna Aisha n'ekwentị ka ha kwụọ ụgwọ n'isi nwa ha bụ Aisha tupu aka ndị uweojii akpara ha.
content_448	Ndị ntọ asaala asịsa n'Enugwu
content_448	Ndị uweojii ka na-achọ onye a kpọrọ Inusah Ibrahim dị afọ iri ise na asatọ bi na Warri bụ onye so ha kpaa nkata.
content_448	Mana onyeisi ndị uweojii bụ M.A Adamu adọọla nne na nna aka na ntị ka kpachara n'ebe ụmụ ha nọ n'ihi akụkọ ntọ, mwakpo na ndị ọzọ.
content_448	Akụkọ ndị ga-amasị gị:
content_448	Ndị ụka Kristi enweghi olileanya na nchekwa Naịjirịa - Bishop Odedeji
content_448	Ndị uweojii anwụchiela mmadụ atọ gbara nwaanyị ọtọ
content_449	Onyeisiala Muhammadu Buhari
content_449	Kọmiti Muhammadu Buhari kpokobara gbasara ilebanye anya n'ụgwọ opekatampe enyela ya nchọpụta ha taa n'Abuja.
content_449	Onyeisiala Muhammadu Buhari si n'akara Twitter ya kwuo na ihe gbasara ụgwọ opekatampe dị ya mkpa.
content_449	Anyị ekwetala ịkwụ N27,000 dịka ụgwọ opekatampe - Ndị Gọvanọ
content_449	Ihe ndị ọzọ o kwuru bụ na a na-eche ndi ụlọomeiwu ka ha nye iwu gbasara usoro ụgwọ opekatampe ọhụrụ.
content_449	Onye na-azọ ọkwa osote Govano n'okpuru otu AAC na Rivas steeti bụ Bomba Yeeh agbahapụla otu ya.
content_449	O kwuru na ọ bụ n'ihi etu Chibuike Amaechi bụ minista na-ahụ maka njem siri zọkọrọ ihe niile gbasara ya bụ pati.
content_449	'Aka m adịghị na ọgbaaghara dara na Rivers'
content_449	Cheta na Amaechi pụtara ikwado otu AAC na ntuliaka ọkwa Gọvanọ nke e mere na steeti ahụ n'ụbọchị 9 nke ọnwa Maachị.
content_449	Ihe mere na Legọs
content_449	Gọọmentị Legọs dọrọ ndị mmadụ aka na natị ọ kachasị ndị bi n'ụlọ ndị a na-akwado ị kwatu sị ha gaa chọọ ebe ọzọ biri.
content_449	Arịrịọ a na-abịa dịka ụlọ ọzọ dara na Legos Island n'ụbọchị nke ga-eme ya ụlọ atọ n'ime izuụka abụọ.
content_449	O nweghi onye merụrụ ahụ maọbụ nwụọ n'ọdachi nke atọ a.
content_449	Anyị wuchie n'Imo steeti
content_449	Ndị otu AA: Peter Igwe, Ikenna Okata, Ifeanyi Opara, Donatus Obiakor, Augustine Anyanwu, Endy Nwanyanwu, Ifeanyi Ejim. Ifeanyi Okponwa nakwa Ekemezie.
content_449	Haa niile bụ ndị isi okpuru ọchịchị itoolu nke otu Action Alliance machiri maka mmegide iwu na ọchịchị ya bụ Pati.
content_449	Na mba ofesi,
content_449	Ngalaba ahụike na mba Kongo ekwuola na ihe karịrị mmadụ otu puku enwetala ọrịa Ebola ọhụrụ ebe ihe karịrị mmadụ narị isii anwụọla site n'ọrịa a.
content_449	Ha kwuru na mwakpo a na-eme ụlọ ọgwụgwọ dị icheiche so n'ihe na-eme ka ọnụọgụgụ ndị nwere Ebola na-arị elu.
content_449	N'egwuregwu,
content_449	Naịjirịa emeriela mba Libya dịka ha kwatara ya taa n'ọgbọ egwuregwu Stephen Keshi n'Asaba.
content_449	Ha ji ọkpụ goolu anọ asataghị otu dọkaa neeti ndị mba Libya.
content_449	Victor Osimhen nke aha ya na-ewu na soshal midia bụ onye nyere goolu mbụ.
content_449	Akụko BBC Igbo na nkeji
content_449	Ndị ọnụ na-eru n'okwu gara hụ Nnia Nwodo
content_449	Nnia Nwodo onyendu Ohaneze Ndigbo
content_449	Ndị ọnụ na-erU n'okwu n'Alaigbo ebugarala onyeisi Ohaneze Ndigbo bụ Nnia Nwodo ụkpa ekele maka ịkwụsịke ya na atụmatụ Ihazịgharị Naijiria n'agbanyeghị mgba okpuru na ọnwụnwa so ntuliaka 2019.
content_449	Ndị mere njem a n'ịzụụka a garanụ gụnyere Achike Udenwa, Okwesilieze Nwodo, Azu Agboti, Onyema Ugochukwu , Dubem Onyia nakwa A.B.C. Nwosu bụ ndị kwuru na Ndịgbo mere ka a tụrụ anya na ya bụ ntuliaka.
content_449	Cheta na Nnia Nwodo n'ozi keleburu Ndigbo maka ndị ha họpụtara na ntuliaka ọkwa gọvanọ na ndị ụlọomeiwu nke steeti n'Ọwụwa Anyanwụ were sị na ndị a họpụtara bụ ndị ga-akwadọ nhazigharị Naijiria.
content_449	N'ozi o wepụtara , Nwodo sịrị , "Asị m ka ha were ohere kelekwa ụnụ ọzọ maka  pụta na nhọpụta  a họpụtara  maka ndị ga-ejere anyị ọkwa gọvanọ na na ụlọomeiwu na steeti dị iche iche.
content_449	"Ihe juru m afọ na nhọpụta  ụnụ mere bụ ndị ụmụ họpụtara ndị anyị mara na ha ga-akwado Ohaneze gbasara nhazighari Naijiria, ụnụ mere ka anyị siri were kwuo."
content_449	Nwodo onye rịọrọ ndị Igbonọ obodo oyibo na ndị jiegoakpataego(businessmen) ka ha bịa  jịkọ aka mepee Alaigbo, "Anyị ga-etibuta be anyị ka ọ bụrụ ihe nkiri na ndị jụrụ anyị kwere, ka ndị  na-agbara anyị ọsọ  chọrọ anyị bịa."
content_449	Ndị kwe ndị ekwe na mmejuputa ntuliaka 2019
content_449	Akara njirimara PDP na APC
content_449	Dịka Jeremiah Useni nke PDP na-ekwu na ya ga-aga ụlọikpe maka mpụtara ntuliaka gọvanọ Plateu steeti bụ nke Inec kpọpụtara Simon Lalong nke APC dịka onye mmeri, otu APC ajụla mpụtara nke Benue na Sokoto steeti nke Inec sị na ọ bụ otu PDP meriri.
content_449	Ọnụ na-ekwuru APC na Sokoto steeti bụ Bello Danchadi gwara ndị ntaakụkọ na nrụrụaka karịrị na ya bụ mmezụ ntuliaka e mere na Satọde.
content_449	Ụlọikpe agọlara Trump
content_449	Donald Trump boro ndị isiala mba Syria na Rọshịa ebubo maka ihe mere na Syria
content_449	N'ofesi e, ụlọikpe nnyobe anya ekwuola na ha ahụghị aka Donald Trump nke Amerika na Russia na ịgba ntuliaka mba Amerika mgbaokpuru na 2016.
content_449	Onyeisioche ya bụ ụlọikpe bụ Robert Mueller ekwughịzị ka o nwere ka Trump siri gbochie ụlọikpe ilebanye anya na ya bụ okwu.
content_449	Azọgbụọla otu onye na Zimbabwe
content_449	A zọgburu otu nwoke na ọgbọ egwuruegwu ebe ndị mba ahụ na-ezute Congo Brazaville
content_449	N'egwuruegwu, a zọgbuola otu onye bịara ikiri bọọlụ na Zimbabwe dịka ndị mba ahụ na ndị Gongo Brazaville pụtara ịma ọkaibe na Iko G nke asompị mba Africa.
content_449	Zimbabwe ji ọkpụ abụọ asataghị ihe sị ya bụ nwaamadị laa n'udo ma tozuo dịka ndị ga-aga ya bụ asọmmpi na Ijipt.
content_449	Nkeji ụtụtụ
content_449	Akụkọ ga-amasị gị
content_449	Mba Egypt awuchiela maka asọmpi ha na Super Eagles ga-agba na Tuzde
content_449	Ndị ụka Kristi enweghi olileanya na nchekwa Naịjirịa - Bishop Odedeji
content_449	Ihe Ipob, Ahamba kwuru maka mmeri Adeleke n'ụlọikpe
content_450	Otu Super Eagles nke Naịjirịa ejirila otu ọkpụ goolu gbaka neetị ndị mba Igipt mgbe ha zutere na mgbede Tuusde.
content_450	Ọ bụ Paul Onuachu nyere goolu zọpụtara isi Naịjirịa na-agba nke mbụ n'asọmpị ahụ.
content_450	Super Eagles abọrịala Seychelles ka ọkụkọ
content_450	Ndị mmadụ tụrụ anya na onye ọgbaa bọọlụ a ma ama bụ Mohammed Sala ga-apụta n'asọmpị ahụ mana ọ bịaghị.
content_450	Trump na mgbidi ya.
content_450	Donald Trump
content_450	Trump Sịzị sị mewe ngwangwa bia gbaa ya ajụjụ ọnụ maka ebubo a na-ebo ya
content_450	Onyeisiala mba Amerịka bụ Donald Trump enwetala otu ijeri dọla n'aka ngalaba nchekwa Pentagon dị na mba Amerịka.
content_450	Ego a bụ nke ọ chọrọ iji rụọ mgbidi ga-ekewa mba Amerịka nakwa mba Mexico.
content_450	Gọọmeentị Amerika emeghela
content_450	Ndị mba ọzọ amụrụ n'Amerịka agaghị abụzị ndị mba anyị - Trump
content_450	Ọ bụkwa ego nke mbụ n'okpuru gbata gbata mba ahụ nke Trump kwupụtara mgbe ọ gbachichara ndị ụlọomeiwu Amerịka nkịtị n'ikweta inye ego eji arụ ya bụ mgbidi o kwere na nkwa mgbe ọ na-azọ ọchịchị.
content_450	Gịnị butere nke a?
content_450	Trump ekwuola na ihe na-eme n'akụkụ mgbidi ahụ akarịala ihe anya na-ahụ, nke mere na ọ bụ nanị mgbidi ga-akwụsị ndị omekome ịbata mba Amerịka.
content_450	O nwere ndị iwe na-ewe maka ego a?
content_450	Ndị otu ndọrọndọrọ ọchịchị Democrat agbarụọla ihu na-ekwu na anataghị ha ohere wee wepụta ya bụ otu ijeri dọla.
content_450	Cheta na ndị ụlọomeiwu jụrụ ịnye ya ya bụ ego na mbụ nke mere na agbachiri gọọmentị Amerịka ihe karịrị otu izuụka.
content_450	Akụkọ ndị ga-amasị gị:
content_450	Ifeanyi Ubah ọ baala APC n'ezie?
content_450	Gịnị ka ndị ntọ na-achọ n'ahụ ndị Fada?
content_450	Ihe Ipob, Ahamba kwuru maka mmeri Adeleke n'ụlọikpe
content_451	Theresa May
content_451	O kwuru n'ụlọomeiwu n'ụbọchị iri abụọ na asaa nke ọnwa Machi na ọ bụrụ na ndị omeiwu ibe ya kwado ya, ọ ga-arịtu n'ọkwa ya.
content_451	May sị na ọ ma na ndị ibe ya achọghị ka o soro na-edu ndọrọndọrọ okwu Brexit, ma kwuo na ọ ga-apụrụ ha n'ụzọ.
content_451	"A dị m njikere ịhapụ ọrụ a maọbụrụ na  ihe ga-adịrị obodo anyị mma" ka o kwuru.
content_451	Ụlọikpe pụrụiche e hibere maka ikpe ntuliaka ọkwa onyeisiala 2019 enyela Atiku Abubakar ohere ịkpesa mpụtara ntuliaka ahụ.
content_451	Atiku Abubakar kwụsịike na-ekwu na wuru wuru  nakwa aka azụ dị icheiche ka APC jiri merie ya bụ ntuliaka.
content_451	Kagbuonu ma megharịa ntuliaka ọkwa onyeisiala - Atiku
content_451	EFCC atọghapụla ọgọ Atiku
content_451	Ọkaikpe atọ n'ụlọikpe pụrụiche ahụ kwenyere n'okwu ọkaiwu nọchitere anya Atiku bụ Chris Uche gbasara ikpe ahụ.
content_451	Na nchọpụta ndị otu Atiku mere na akụrụngwa Inec jiri me ntuliaka ahụ, ha kwuru na Atiku jiri vootu karịrị nde 1.6 merie Muhammadu Buhari.
content_451	Ọgbakọ EU amalitela asọmpị ndị na-efe ala nna ha
content_451	Ha kọwara site n'akara Twita ha na ihe ndị ha chọrọ ịnye bụ iji kelee ndị na-efe ala nna ha maka mbọ ha gbara na ntuliaka gara aga.
content_451	N'egwuregwu,
content_451	Gọvanọ delta steeti bụ Ifeanyi Okowa ekwela nkwa na ọ ga-ebunye ndị egwuregwu super eagles puku dọlla iri isii.
content_451	Ego ahụ ga-abụ iji kelee ha maka mmeri ha meriri mba Seychelles nakwa mba Ijipt mgbe ha zutere onwe ha n'asọmpị.
content_451	Akụko BBC Igbo na nkeji
content_451	Anu enwe apụọla n'efere nrị na Akwa Ibom
content_451	Enwe apụọla n'efere nri na Akwa Ibom
content_451	Anụ enwe ga-abụzzị ahịa iwu na Akwa Ibom steeti ka gọọmentị steeti ahu na-ekwu na ekwesiri ịgba mbọ hụ na enwe akpọrọ Adiaha Awa Itam na anazi ana ka echekwa ya maka echi.
content_451	Gọọmentị na ndị Akwa Ibom mere okpotokpo nzukọ ụnyaahụ bụ ụbọchị iri abụọ na asaa nke ọnwa Maachị iji tinye ọnu n'ihe metụtara ya bụ enwe.
content_451	Adams Oshiomhole bidoro ọrụ dịka onyeisi otu APC n'ọnwa Juun, 2018
content_451	Inec sị APC Zamfara dere duu
content_451	Ụlọikpe mkpegharị nọ na Sokoto steeti, nke Okaikpe Tom Yakubu tukwu n'isi ya, ewezụgala mkpebi Ụlọikpe Zamfara nyere maka ntuliaka imeụlọ pati All Progressives Congress (APC) mere n'afọ 2018 iji
content_451	họpụta ndị zọrọ ha ọchịchị dị icheiche na ntuliaka 2019.
content_451	Ihe mere anyị ji gbajọ Rochas Okorocha - APC
content_451	Eji ntuliaka a hopụta ndị na-azọ ọkwa gọvanọ, ụlọ Omeiwu steeti nakwa nke gọọmentị etiti.
content_451	Ọ bụ Omeiwu Kabiru Marafa - bụ onye na-ahụ maka ihe banyere manụ agbịdị n'ụlọ omeiwu naịjirịa - kpupụrụ APC ụlọikpe ahụ.
content_451	Marafa gara Ụlọikpe Mkpegharị ịrịọ arịrọ ka akagbuo ikpe mmasi ahụ APC nwetere na ụlọikpe dị na Zamfara makana ha sị na ya bụ ụloikpe enweghị ikike iji nabata ya bụ ikpe na mbụ.
content_451	Idris kwesiri i soro ndị ga-anata "Certificate of Return" taa bu Wenesde, ụbọchi nke iri abụo na asaa nke ọnwa Maachị.
content_451	Ndị agha si Chad, Naịjirịa na Cameroon na-ebuso ndị Boko Haram agha
content_451	UN etinyela anya na ego na ọgbaaghara Kameron
content_451	Otu UN na ahụ maka ndị gbara ọsọndụ bụ UNHCR arịọla ndị ụwa ka ha tụta ego dị otu narị nde dola na iri asatọ n'ụma ($184 million) bụ nke ha sị na ha ga-eji leta ndị gbara ọsọndụ na Cameroon.
content_451	Ihe ruru mamdụ ndị narị anọ (400,000) ndị Cameroon nọ n'ọsọndụ kemgbe ndị otu ekweghịekwe na ndị gọọmenti nọ n'akwata.
content_451	Gee nkeji a n'uju ebe a:
content_451	Ihe nkiri anyị taa:
content_452	Akụkọ dị mkpa:
content_452	Inec eforola ntutu taa na ha enweghi ike inye Rochas Okorocha zọrọ oche sinetọ Ideatọ Saụt, asambodo mmeri ya.
content_452	Festus Okoye bụ ọnụ na-ekwuru Inec, kwuru n'Ọka na ndị a ga-enye asambodo bụ ndị kwụwara aka ha ọtọ na ntuliaka.
content_452	Ọnọdụ Donald Duke ugbua,
content_452	Donald Duke enwetala mmeri n'ụlọikpe kacha elu na Naịjirịa, dịka onye ji ọkọlọtọ SDP azọ ọkwa onyeisiala na ntuliaka 2019.
content_452	Ugbọ ya gbara leti makana e mechaala ntuliaka ma họpụta onyeisiala, mana ụlọikpe nyere ikike sị ka a kwụọ ya nde Naịra atọ (N3m) iji tie ya aka n'obi.
content_452	N'ofesi,
content_452	Gawa agawa adịghị mma, lawa alawa adịghị mma.
content_452	Dịka a na-ekwu, ndị omeiwu mba Briten ajụla itinye aka n'akwụkwọ ga-eme ka ha si mba UK pụọ bụ ihe a kpọrọ "Brexit".
content_452	Ndị jụrụ ajụ ji vootu narị atọ na iri anọ na anọ (344) ebe ndị kwenyere na ha ga-apụ ji narị abụọ na iri asatọ na isii (286) maa afọ n'ala.
content_452	N'egwuregwu,
content_452	Ị ma na Iko asompi Uefa ga-awụchi Naịjirịa?
content_452	Carlos Puyol gbaara Barcelona Bọọlụ bu ya bụ iko abịa njem nleta n'ụbọchị iri na isii nke ọnwa Epreelụ.
content_452	Ya bụ iko ga-abịa ya bụ njem na Legọs nakwa Uyo.
content_452	Ebonyi steeti,
content_452	Odeakwụkwọ ukwu Inec Ebonyi Steeti bụ Andy Ezeani gwara BBC Igbo na Inec Ebonyi steeti ataala ụkwa jaa eze n'ihe gbara ntuliaka 2019.
content_452	Oliver Osi onye nọchite anya ọgbọnta vootu Ivo ebe ọ na-etinye aka n'akwụkwọ mgbe ọ nwetere asambodo ya
content_452	Inec nyere ndị meriri na ntuliaka 2019 asambodo ha iji wete ya bụ ndọrọndọrọ ọchịchị na njedebe.
content_452	2019 Election: Lee ndị dị afọ 18-40 chọrọ ịnọchite ndị Ebonyi steeti
content_452	Taa ka a ga-eme ntuliaka ọkwa gọvanọ
content_452	'ASUU ga-enyocha ọchụchụ Ebonyi State University chụrụ ndị nkuzi'
content_452	Mmeme a bụ nke naanị ndị omeiwu mmeriri bịara gara ụbọchị Tọzde.
content_452	N'okwu ya, Andy Ezeani kwuru na "ihe niile gara werewere mana Gọvanọ abịaghị".
content_452	Mgbe anyị jụrụ ya ka ọ bụ na Gọvanọ amaghị na a ga-enye asambodo ụbọchị ahụ, Ezeani zara na "mgbe anyị ji nweta ikike n'Abuja ịme ya bụ ihe, anyị kpọrọ Gọvanọ Umahi bụ onye sị na ya anọghị na Naịjirịa mgbe ahụ, na ya gara ezumike n'ala Bekee."
content_452	Ezeani sị na a ga-enye Umahi asambodo nke ya mgbe ọ lọtara.
content_452	Ahmadu Fintri nke PDP eturula ụgọ n'Adamawa
content_452	Ngalaba na-ahụ maka ntuliaka bụ Inec n'ịchafụ apọpụtala Ahmadu Fintri nke PDP dịka onye meriri  mmeju ntuliaka e mere na Adamawa ụbọịchị Tọzde.
content_452	Fintri onye meriri na ọnọdụ vootu 44 dị n'okpuru ọchịchị 14 ebe e mere ntuliaka ahụ meriri Bubrilla Bindow nke APC.
content_452	O nwetara vootu 376,552, ebe Bindow nwetara 336,386 votes.
content_452	N'otu aka ahụ, Abdulazeez Nyako gbara onye nke atọ dịka o nwetara 113,237.
content_452	Cheta na Inec kwuburu na ntuliaka gọvanọ e mere n'abalị itoolu nke ọnwa maachị 'ezughị ịkpọpụta mmeri.
content_452	Emume ụbọchị ọmụmụ Tinubu
content_452	Ihe ọmụmụ Tinubu haziri maka ncheta ọmụmụ ya ụbọchị 28 nke ọnwa atọ n'afo 2019.
content_452	Onyeisiala Muhammadụ Buhari abịaghị emume ncheta ọmụmụ Ahmed Tinubu agbanyeghị na e butere ya n'Abuja.
content_452	Ntuliaka Adamawa
content_452	N'Adamawa Ahmadu Fintiri nke PDP ewerela vootu dị puku narị atọ na iri
content_452	asaa na isi na ụma (376,552) merie Jibrilla Bindow nke APC nwere vootu pụkụ narị atọ na iri atọ na ụma (336,386).
content_452	Gonzalo Higuain awusala ọwa
content_452	Gonzalo Higuain
content_452	Gonzalo Higuain awụsala ọwa n'ihe gbasara ịgbara ndị mba Ajentina bọolụ.
content_452	Higuain dị afọ iri atọ na otu kwuru na ọ chọrọ igbado anya n'ịgbara Chelsea bọọlụ ugbua.
content_452	Gee nkeji Igbo ebe a
content_452	Lee ihe nkiri anyị ebe a
content_452	Akụkọ ga-amasị gị
content_452	Pizza, nghụeze na ụmụ mpịampịa ihe ndị ọzọ atụghị anya Naijiria na-atụbata
content_452	Okwu inwụchị Nnamdi Kanu ọzọ agbagọjughị anyị anya - Otu Ipob
content_452	Lee ihe ndị a bụ tupu ha apụta ihe
content_453	Nwata akwụkwọ
content_453	Ndị uweojii kwuru na onye nkuzi a ma dịka Akintunde Ajayi, na-amagide nwatakịrị ahụ dị afọ 18, ka ọ rachaa ya utu tupu o bufee ya n'ule.
content_453	Ha kwuru na ihe a na-eme n'ụlọakwụkwọ Fazir-I-Omar dị n'Iwaya dị na mpaghara Yaba dị na Legọs steeti.
content_453	Onyenkuzi OAU chọrọ idina nwata akwụkwọ ga-aracha nga afọ abụọ
content_453	'Onyenkuzi kwadara m n'ule maka na ekweghị m"
content_453	Ka BBC kpọtụrụ ndị uweojii Legọs steeti, Bala Elkana bụ ọnụ na-ekwuchitere ha kwuru na ha anwụchiela onye nkuzi ahụ dị afọ 39 n'ezie, na-enyocha ya.
content_453	Ọ gara n'ihu kwuo na ọ bụ otu nwata akwụkwọ obi kara kwulitere okwu na onye nkuzi ahụ na-abagide ụmụagbọghọ ụlọakwụkwọ a.
content_453	Nwata akwụkwọ ahụ kwuru na onye nkuzi ahụ bụ onye a na-atụ ụjọ maka etu ọ na-esi amaja ụmụakwụkwọ.
content_453	O kwukwara na ọ na-abụ ụlọakwụkwọ chọọ ịgbasa, o nye ụfọdụ ụmụakwụkwọ ụmụnwaanyị iwu ka ha bịakute ya n'ụlọorụ ya; bụ ebe ọ ga-anọ chebiri ka ụlọakwụkwọ gbasaa ọfụma nakwa ka ndị mmadụ lasachaa.
content_453	Nwata ahụ kwuru na ọ na-ebu ụzọ chọọ idina ha, mana ha jụ, ọ mee ka ha rachaa utu ya.
content_453	O kwuru na onye nkuzi a malitere ime ya ihe a oge ọ ka nọ na SS1, megide ya gafee mgbe ọ nọ SS2.
content_453	Onye nkuzi ahụ gọrọla ụkwụ ya na aka ya, kwuo na ọ naghị eme ihe e boro ya, kama na nwata akwụkwọ ahụ boro ya ebubo bụ onye a ma ama na-edina ụmụakwụkwọ ụmụnwoke ibe ya.
content_453	Mana ajụjụ ndị mmadụ na-ajụzị bụ "kedụ etu o si mara na ọ na-edina ụmụakwụkwọ ndị ọzọ"?
content_453	Ndị uweojii kwuru na ha ezigala ụfọdụ ndị ọrụ ha n'ụlọakwụkwọ ahụ ka ha gaa legharịa anya ma chọọ ma e nwere ụmụakwụkwọ ndị ọzọ onye nkuzi a na-abagide na-abụghị naanị onye nke kwulitere okwu.
content_453	Akụkọ ga-amasị gị:
content_453	Ihe iri dị mkpa Nnamdi Kanu kwuru n'ozi ọhụrụ ya
content_453	'Ọnwụ nwa m dị m ka ọ bụ na nrọ'
content_453	INEC eforola ntutu taa n'isi Rochas Okorocha
content_454	Onye na-arịọ mgbaghara Nnamdi Kanu?
content_454	Kanu
content_454	Okwu ka na-apụtakwa banyere iwu Ọkaikpe Binta Nyako nyere ka aka ndị uweojii kpara onyeisi otu na-achọ ka ekewapụtara ha obodo ha kpọrọ Biafra site na Naịjirịa bụ Indeginous People of Biafra (Ipob) bụ Nnamdi Kanu.
content_454	Ndị onu ha na-ada ugbua bụ otu Bekee kpọrọ Ohaneze Youth, ya bụ ndi ntoroọbịa Ohaneze Ndigbo.
content_454	Ihe iri dị mkpa Nnamdi Kanu kwuru n'ozi ọhụrụ ya
content_454	Na ozi Okechukwu Isiguzoro, bụ onyeisi Ohanaeze Ndigbo Youth Council, na Okwu Nnabuike, bu Odeakwụkwọ ya bụ otu, ha sị na agbajuru ha anya etu eji sị ka anwụchịkọ Mazi Kanu.
content_454	Ha sị; "Iwu a nwereike ibute ọgbaghara n'ọwụwa anyanwụ, nke ga-aghasa udo dị na mpaghara ahụ ugbua, ọkachasị etu ozi metụta ogbugbu ụmụ Igbo mere mgbe ejidere Mazi Kanu na mbụ,"
content_454	Ha gakwara n'ihu kwuo na onyeghi ihe butere ụdịrị ọbara mgbali elu a gọọmentị Naịjirịa chọrọ ime, ma si na ọ ka mma na-enyere Kanu mgbaghara nke ga-enye aka ka udo chịa.
content_454	Nnamdi Kanu si na ọ bụghị onye Naịjirịa
content_454	N'akuko dịka ebe ya, Kanu kwuru ebumnuche ya ebe Naịjirịa nọ mgbe ọ na etinye ọnụ n'iwu Ọkaikpe ji okwu ya na gọọmentị Naịjirịa bụ Binta Nyako nyere ka ndị uweojii kpata ya aka.
content_454	Ndị gọvanọ ọwụwanyanwụ na-arụrụ Buhari ọrụ - Nnamdi Kanu
content_454	Umahi: Nnamdi Kanu gaa ebe ị sara ahụ gaa chịrị akwa gị
content_454	Ọkaikpe Nyako nyere ya bụ iwu makana ọ si na Kanu gbara ọsọ ụkwụ eru ala iji ghara ịbịa zara ọnụ ya n'ụlọikpe ya.
content_454	Kanu n'onwe ya sị na Nyako na gọọmentị Naịjirịa enweghị ikike ịnwụchịkọ ya makana ya abụghị onye Naịjirịa.
content_454	Cheta na Kanu nwere akwụkwọ njirimara nke mba Briten, nke nyere ya ikike bụ nwaafọ Briten nke iwu mba ahụ kpuchiri.
content_454	Na mkparịta ya na BBC Igbo nwere n'ọnwa Febụwarị, Kanu kwuru na ya na-abata Naịjirịa "'n'ike na ebube" ị bịa zara ọnụ.
content_454	O kwukwara na-ekwesighi ịsị na ya gbara ọsọ ma ya bụrụ na ajụghi ihe na-achụ ya.
content_454	Ndị ntọ na ndị uweojii akwaala mgbọ.
content_454	Ọnụ na-ekwuchitere ndị uweojii n'Imo steeti gwara BBC Igbo n'ekwentị ihe ha hụrụ n'ime ọhịa.
content_454	Ọ bụ mgbe ha na ndị ntọ kwachara mgbọ ka ha jiri mee nchọpụta a.
content_454	Ndị ntọ atọrọla otu onye ntaakụkọ
content_454	A gbapụtala nna Mikel Obi n'aka ndị ntọ ọzọkwa
content_454	"Anyị hụrụ ọbara mmadụ metọrọ uwe dị icheiche nke gosiri anyị na ndị ntọ ahụ merụrụ ahụ"
content_454	O kwuru na kama ọkọ akọghị ihe ruru mmadụ iri na ise bụ ndị a tọrọ dịka ha na-eme njem na steeti ahụ.
content_454	O kwukwara na ọ bụ n'ụgbọala Peace Mass ka ndị ahụ nọ na-eme njem mgbe ihe ọjọọ a metụtara ha.
content_454	Anyị aghaghị agba nkịtị!
content_454	Minista na-ahụ maka mmekọ mba Saut Afrịka na mba ndị ọzọ na-akpọ nzụkọ gbatagbata ugbua.
content_454	Nke a bụ iji chọta ihe a ga-eme nsogbu si na mwakpo, ogbugbu na ọchụchụ ndị mbịarambịara na-agabiga n'ala ahụ.
content_454	Ya bụ ọgbaghara bidoro kemgbe izu gara aga mana ọ bụ ugbua ka gọọmentị Saut Afrịka tinyere ọnụ na ya.
content_454	N'egwuregwu - Ndị n'ọchị ndị n'akwa.
content_454	Lee mpụtara asọmpị Premier Lig ndị a gbara taa.
content_454	Chi ndị Chelsea mụ anya - Ha jiri ọkpụ goolu abụọ asatara otu merie otu Cardiff.
content_454	Ebe Liverpool jikwa ọkpụ goolu abụọ merie otu Tottenham.
content_454	Akukọ BBC Igbo na nkeji
content_454	Boko Haram have been stepping up attacks with the elections coming up
content_454	Na Niger
content_454	Ndị omekome Boko Haram meminara mmadụ asaa na ọwụwa anyanwụ mba ahụ na mgbede ụnyaahụ bụ ụbọchị iri atọ nke ọnwa Maachị. Ndị ọṅụ ọbara a tọkwara ụmụwannyị abụo ma gbaa ahịa na ụlọ ndị mmadụ ọkụ
content_454	Mba Nọt Koria na-aba mba
content_454	"Nnukwute mwakpo oyi egwu" bụ etu mba Nọt Koria ji kọwa ọbụba abara ụlọ mmekọta ha na mba Spain n'ọwa Febụwarị.
content_454	Ha sị na ha che na aka Amerịka dị omume ahụ ha sị megidere iwu ji ụwa dum.
content_454	N'egwuregwu
content_454	Otu Onye agha ritere Naịjirịa ọla ọcha na egwuregwu African Wrestling Championship nke emere na Tunisha.
content_454	Onye turu ugo a bụ LCpl Hannah Reuben.
content_454	Reuben ritere ọla ọcha na mgba nke ndị dị Bekee kpọrọ "72Kg Weight Category".
content_454	Gee akụkọ ndị a ebe a:
content_454	Ihe nkiri anyị nke taa bụ:
content_455	Nyesom Wike, gọvanọ Rivers Steeti
content_455	Mmeri a ga-enye Gọvanọ Wike ohere ịchị nke ugboro abụọ na Rivas Steeti
content_455	Gọvanọ Nyesom Wike nke Rivas Steeti emeriela ọzọ na ntuliaka ọkwa gọvanọ nke Rivas Steeti.
content_455	Ụlọọrụ Inec na Rivas Steeti kpọpụtara mmeri Wike n'ehihie Wednezde n'ọnụ vootu dị 886,264 dịka Ọkamụta Teddy Adias bụ onye 'Returning Officer' na ntuliaka ahụ.
content_455	Onye AAC bụ Biokpomabo Awara nwetere vootu dị 173,859 iji na-esote Wike n'azụ na ntuliaka emere n'abalị itoolu nke ọnwa Maachị
content_455	Mpụtara ntụliaka a bụ vootu si n'okpuruọchịchị iri abụọ na otu n'ime okpuruọchịchị iri abụọ na atọ nke mejupụtara Rivas Steeti.
content_455	Okpuruọchịchị Abua Odua na Gokana enweghi ihe mpụtara ọbụla n'ihi ọgbaghara dapụtara mgbe a na-eme ntuliaka nakwa mgbe a na-agụkọ mpụtara ntuliaka ebe ndị ahụ.
content_455	Nke a si na mkpesa Gbaranor Godwill Christian mere mkpesa nke a dịka a na-achọ ịgụkọ mpụtara ntulaiaka.
content_455	Ụlọọrụ Inec na Rivas Steeti malitere ọzọ na Wenezde ịkpọpụta mpụtara vootu ọkwa gọvanọ na Rivas Steeti.
content_455	Na mkpọpụta vootu nke taa mgbe e dere akụkọ a, Gọvanọ Nyesom Wike nke PDP ji ihe karịrị vootu puku narị ise emeri.
content_455	N'okpuruọchịchị obodo Ogu Bolo, AAC nwetere vootu 814, ebe PDP ji 11855 vootu.
content_455	N'okpuruọchịchị obodo Obio-Akpor, AAC ji 7495, PDP nwetere 281164 vootu.
content_455	Okpuruọchịchị Asari Toru, AAV nwetere vootu 18945, PDP ji vootu 32172.
content_455	Na nke Degema, AAC ji vootu 5071, PDP nwetere 12133.
content_455	Ọnụgụgụ vootu sị n'okpuruọchịhcị iri na itoolu bụ PDP: 763,603, AAC: 162,180.
content_455	Onye nke na-esote Nyesom Wike bụ Biokpomabo Awara nke AAC.
content_455	Cheta na ha kwụsịtụrụ mkpọpụta mpụtara ntuliaka Rivas Steeti rue n'elekere iri nke ụtụtụ taa bụ ụbọchị atọ n'ọnwa Epụrel.
content_455	Ha malitere ịkpọpụta mpụtara n'ehihie ụnyaahụ dịka ụlọikpe chabichara ikpe n'akwụkwọ ndị pati AAC na ndị ọzọ gbara ka akwụsị Inec ikpọpụta mpụtara ntuliaka a.
content_455	Ndị ọrụ Inec si n'okpuru ọchịchị iri na asaa nke steeti ahụ zuruoke ebe ndị ọrụ nchekwa jupụtara n'isi ụlọọrụ ndị Inec dị na Rivers Steeti bụ ebe a na-eme mkpọpụta vootu ahụ.
content_455	Ndị anya na-ele na ntuliaka bụ Nyesom Wike, bu aka na-achị steeti ahụ, na Awara Biokpomabo, na-azọ ọchịchị n'okpuru pati AAC.
content_455	Dịka ọ dị ugbua, a kpọpụtala mpụtara okpuruọchịchị obodo dị iri na ise ndị gụnyere Portharcourt, Ikwere, Andoni, Oyigbo, Eleme, Opobo-Nkoro, Bonny, Okrika.
content_455	Ndị ọzọ gụnyere Akuku-Toru, Omuma, Tai, Ahoada, Emohua, Etche na ONELGA.
content_455	N'ime okpuruọchịchị obodo iri na ise ndị a, AAC meriri na abụọ ebe PDP meriri iri na atọ.
content_455	Mana a kwụsịla mkpọpụta mpụtara ntuliaka a rue n'elekere iri nke ụtụtụ echi bụ ụbọchị atọ nke ọnwa Epụrel, 2019.
content_455	Akụkọ ndị ga-amasị gị:
content_455	Victor Umeh erughi onye Rochas ga-atụpụrụ ọnụ - Onwuemeodo
content_455	A ga m ekpofu ihe ọjọọ otu APC mere m na ntuliaka 2019 - Uche Nwosu
content_455	APC akpachapụla ndị Igbo n'ụgbọ?
content_456	A na-asị na "mmiri bụ ndụ" mana ọtụtụ mmadu n'Enugwu ahụghị nke ha ga-aṅụ ka ndị na-akụ ọgwụ ike akpọrọ "Methamphetamine" ji mgbọrọgwụ gbarụọ ala.
content_456	Agbanyeghị na ndị si ngalaba na-ahụ maka ọgwụ ike bụ National Drug Law Enforcement Agency (NDLEA) anwụchịela ndị a ma gbachie ebe ha nọ na-arụ arụ a, mmiri ala dị na mpaghara Trans-Ekulu emebiela.
content_456	Codeine: Nafdac emechiela ụlọọrụ ọgwụ atọ
content_456	Mmachi Codeine: Ọgwụ ụkwara adaala ọnụ
content_456	"Gọọmentị amachiela Kodin mana ọ ka na-eru anyị aka"
content_456	Calista Udomma Meka gwara BBC na ọ bụ otu onye aka kpara ebe o bu akpa ọgwụ ike efedrin gbara ama eji nwụchie ndị a na-akpa ike a, ma chọpụta ebe nsogbu mmiri ndị bi na Trans-Ekulu na-agabiga.
content_456	NDLEA sị na onye nọ n'isi ndị na-akpa ike a bụ otu nwoke bi Saụt Afịrịka aha ya bụ Christian Chibuzor.
content_456	Calista kwuru sị; "Christian anọghị mgbe anyị gara ọrụ n'ụlọ ahụ, mana a hụrụ na ọ bụ ebe a na-akpọsa ụgbọala ka a nọ na-aku ọgwụ ike a."
content_456	ADD PHOTO
content_456	Ndị e jidere n'ụlọ a bụ Christopher Eze, Ikechukwu Umahi na Paul Eze.
content_456	Otu nwoke bi na mpaghara Phase 2 na Trans-Ekulu aha ya bụ Ogunedo Emeruole, gwara ndị ntaakụkọ Vanguard na ha "bidoro hụwa mgbanwe n'ime mmiri ha na-ekute n'ọmị mmiri, mana tupu nke ahụ emee, anyi na-anụ ajọ isi si be agbataobi anyị."
content_456	Ọ sị: "Anyị che na onye kwatara ọhụrụ gbara ọgwụ anwụ mana ya bụ ajọ isi akwụsịghị.
content_456	"O ruru mgbe anyị bidoro ịhụ mmanụ n'ime mmiri anyị na-ekute. Mmiri a na-esi ajọ isi. Ya mere anyị ji kpọọ ndị na-egwu ọmị, mana isi ahụ ka ha ike.
content_456	"Ọ tụrụ anyị n'anya mgbe ndị NDLEA bịara gwa anyị na o si n'aka agbataobi anyị."
content_456	ADD ANOTHER PHOTO
content_456	Maazị Emeruole gara n'ihu kwuo na ha amaghị onye agbataobi ha a, makana ọ naghị apụta n'ime ụgbọala ya ma ọ bịa.
content_456	Meka gwara BBC Igbo na a na-ere ọgwụ ike a na-arụpụta n'ụlọ a na mba ofesi.
content_456	Agbanyeghi na ọ gwara BBC Igbo na gọọmentị Enugwu steeti nakwa nke etiti ma maka ihe mere, onweghi onye gọọmentị a kpọrọ zara ekwentị ya iji tinye ọnụ n'akụkọ a.
content_457	Ụmụnwaanyị/Fada Clement
content_457	Ụmụnwaanyị tọgbọrọ n'ihu ụlọụka na-eru uju
content_457	Ndị uweojii na steeti Enugwu ekwuola na ha anwụchiela mmadụ abụọ a na-enyo enyo na aka ha dị n'ogbugbu e gburu otu ụkọchukwu Katọlik n'Enugwu bụ Rev. Fada Clement Rapụlụchukwu Ugwu na nso a.
content_457	Ọnụ na-ekwuru ndị uweojii na steeti ahụ bụ Ebere Amaraizu n'ozi o zipụrụ ọhanaeze nyere aha ndị a dịka, Sunday Chibuko, bụ onye si Ụmụnna Ndịagụ nke dị n'Okpuru Ọchịchị Ezeagụ,ma bụrụkwa onye gbara afọ 32, nakwa Benjamin Osogwu onye gbara afọ 28, onye Obollo Eke nke dị n'Okpuru Ọchịchị Udenu nke steeti ahụ.
content_457	Onye ọbụla gburu Fada Clement Ugwu bụ onye abụrụ ọnụ - Ụmụnwaanyi
content_457	Ndị ụka Kristi enweghi olileanya na nchekwa Naịjirịa - Bishop Odedeji
content_457	Ọ kọwara na anwụchiri ndị agamevu a na-abalị 28 nke ọnwa Maachị, 2019, na-ebe nzuzo ha dị n'ogbe Area 1 Garki, Abuja, site n'usoro nchọpụta tara ọchịchị nke ndị uweojii.
content_457	O kwukwara na ndị a ana-enyo enyo ka ọdị ugwu a na-enyere ndị uweojii aka na mbọ ha na-agba ịnwụchikwa ndị ọzọ, bụ ndị amaghị ebe ha gbagara ugbu a.
content_457	Ndị ntọ asaala asịsa n'Enugwu
content_457	Akụkọ ga-amasị gị:
content_457	Ụmụ Igbo ebiela Abike Dabiri ka ọkwụrụ maka okwu ndị jere ohi na Dubai
content_457	Naịjirịa bụ ebe a na-atụ mgbere mmadụ na akụkụ ahụ - EU
content_457	Lee ihe asaa ndị 'celebrity' meburu tupu ha achakee
content_458	Ntuliaka
content_458	INEC na-ekwe nkwa na ha ga-eme ka ntuliaka nke 2019 ga n'ụzọ ziri ezi
content_458	Akụkọ dị mkpa
content_458	Ụlọọrụ INEC ekwupụtala na a ga-enwe mmejupụta ntụliaka ọzọ n'ụfọdụ ebe dị icheiche n'ụbọchị Satọde, abalị iri na atọ ọnwa Eprel, 2019 maka ọkwa gọvanọ nke steeti Rivas.
content_458	N'ozi ha zipụtara n'igwe mgbasa ozi Twitter ha, INEC kwuru na nke a so n'usoro mpụtara nke ụlọọrụ a wepụtara mgbe ha tụlechara ka e si mee ntụliaka ọkwa gọvanọ na steeti ahụ.
content_458	Rivers State election: Ndigbo agbakpuuru n'ochendo hapụ ka mmiri maa okeọkpa?
content_458	Wike awụọla onye Amaechi na-akwado n'ala
content_458	Ọ gaziri n'ihu ma gosipụta afọ ojuju ya n'usoro bụ ịgba ndị ma nke ekwe n'akụ jiri sonye iji mee ka enwee ntụliaka gara nke ọma.
content_458	Ka osila dị, ụlọọrụ a nọọrọ n'ụbọchị Wenezde, abalị atọ ọnwa Eprel, 2019, ma kpọpụta aka na-achị steeti Rivas bụ Nyesom Wike dịka onye nwetara mmeri na ntụliaka ọkwa gọvanọ nke steeti ahụ.
content_458	N'otu aka ahụ, ụlọọrụ a kwukwara na ha lebara anya ka ntụliaka nke Sineti nke ọgbọ nta vootu Imo North siri gaa, bụ nke e mere n'abalị iri abụọ na atọ, ọnwa Febụwarị, nakwa abalị itolu nke ọnwa Maachị.
content_458	Ọ rụtụrụ aka na-ahụtara ụfọdụ ihe ndị koro achịcha na ya, bụ nke mere ojiri hiwe otu kọmiti ga-eleba ya anya.
content_458	Kpọpụta Rita Orji dịka onye meriri - Ọkaikpe
content_458	Ọkaikpe Bello Kawu nke ụlọikpe nọ n'Abuja agwala ụlọọrụ Inec ka ha kpọta Rita Orji dịka onye meriri na ntuliaka ịnọchite anya mpaghara Ajero-Ifelodun Lagos n'ụlọomeiwu nta.
content_458	Rita Orji bụ nwada Igbo banyere n' oche ahụ n'afọ 2015, ma zọọ ọkwa ahụ ọzọ na ntuliaka 2019.
content_458	Aka akparala ndị gburu Fada Clement Ugwu
content_458	Anyị e jidela ndị gburu Fada Clement n'Enugwu - Ndị uweojii
content_458	Ụbọchi niile bụ nke onye ohi mana otu ụbọchị bụ nke onye nwe ụlọ
content_458	Mmadụ abụọ so n'ime ndị a na-enyo enyo tọọrọ ma gbuo  ụkọchukwu Katọlịk bụ Fada Clement Ugwu amaala n'ọnya ndị uweojii Enugwu Steeti dịka  ndị uweojii Enugwu siri kwuo n'ozi ha wepụtara.
content_458	N'ofesi
content_458	Praịm mịnịsta mba Beljọm bụ Charles Michel na-arịọ mba Burundi, DR Congo na Rwanda n'ihi ihe ọjọọ ha mere n'oge ọchịchị nwa bekee.
content_458	Ọ rịọrọ mgbaghara maka ị tọrọ ụmụaka ndị mba ahụ nwere agbụrụ abụọ, nke ndị isiọcha na ndị isioji mụkọrọ ọnụ.
content_458	Ntọrọ a metụtara ụmụaka ruru puku iri abụọ mere n'oge mba Beljọm na-achị mba ndị a.
content_458	N'egwuregwu
content_458	NFF akpọbatala Per Harlsson na Matti Demegard dịka ndị ga-eso na-achịkọta Super Falcons na nkwado ha maka asọmpi Iko Mbaụwa ụmụnwaanyị nke afọ a.
content_458	A ga-agba asọmpi Iko Mbaụwa nke afọ 2019 na mba Fransị n'ọnwa Juun.
content_458	Nkeji
content_458	Ihe nkiri
content_458	Akụkọ dị mkpa nke ụtụtụ
content_458	Ketil Karlsen bụ onye nnọchiteanya ndị European Union na Naịjirịa na otu ECOWAS, adọọla aka na ntị sị na Naịjirịa ka bụ ebe ndị mmadụ na-atụ mgbere akwụna.
content_458	O kwukwara na Naịjiria so na ndị isi n'ịtụ mgbere akụkụ ahụ mmadụ, imanye mmadụ ọrụ n'ike nakwa mpụ ndị ọzọ.
content_458	Child Trafficking: 'Mgbe a gwara m na m bụ nje HIV ekwetaghị m'
content_458	Amerịka achụlatala ụfọdụ ụmụ Naịjirịa
content_458	Mba Spain ejidela otu Naịjirịa na-arụ ọrụ akwụna
content_458	O kwuru sị na ndị ngalaba EU achọghị ịkwụsị ndị mmadụ ime njem mbịarambịara, kama na ihe ha chọrọ bụ ịkwụsị ndị na-eji ya emekpa ndị mmadụ ahụ.
content_458	Ọnụ na-ekwuchitere otu EU na Naịjirịa bụ Modestus Chukwulaka bụ onye kwuputara nke a n'ozi o kesara.
content_458	Karlsen kwuru nke a ka ụgbọelu nke 64 bulatara ndị Naịjirịa gbara ọsọ mbịarambịara, tụrụ ụkwụ na Naịjiria.
content_458	Mmeri Wike:
content_458	Ụkpa ekele ka na-arị ibe ya elu maka mmeri Nyesom Wike meriri na ntuliaka Rivas steeti.
content_458	Atiku Abubakar, Peter Obi, Ifeanyi Okowa, nakwa Ben Murray-Bruce na-eto Wike maka ihe ha kpọrọ 'imeri ndị na-agba ọchịchị onyekwuoucheya mgba okpuru.'
content_458	Ọnọdụ akụnaụba Naịjirịa na ha agbake - IMF
content_458	Ngalaba na-ahụ maka akụnaụba na mbaụwa bụ International Monetary Fund, kwuru nke a ka ha na-akụpụrụ onyeisiala Muhammadu Buhari aka n'atụmatụ ikwalite akụnaụba obodo ọ na-atụpụta.
content_458	N'ofesi,
content_458	Ọ dịkwa ka Brenton Tarrant onye a na-enyo maka igbagbu mmadụ iri ise bụ ndị ụka alakụba na mba New Zealand abanyela ofe dị ọkụ.
content_458	Ndị uweojii mba ahụ ekwuola na ọ ga-azara ọnụ ya n'ụlọikpe maka ogbugbu mmadụ iri ise a nakwa mmadụ iri atọ na itoolu ndị ọzọ ọ nwara igbu.
content_458	N'egwuregwu,
content_458	Ngwongwo e ji mara Zinedine Zidane kụwasịrị n'abalị, ka o nwetara nzọgbu ya nke mbụ kemgbe ọ malitere ịchịkọta Real Madrid ọzọ.
content_458	Valencia ji ọkpụ goolu abụọ a satara otu zọgbuo Madrid, bụ nke ugboro itoolu a na-emeri ha na La Liga n'afọ a.
content_458	Gere akụkọ ndị ga-amasị gị n'otu nkeji ebe a:
content_459	Akụkọ ndị kachasị mkpa taa:
content_459	Boko Haram bụzi kụkọ ifo - Buhari
content_459	Onyeisiala Muhammadu Buhari, n'ozi ọ gwara mba ụwa n'ọgbakọ okwu akụnaụba nke ndị isi mba ụwa mere na Jordan kwuru na onwezighi steeti ọbụla na Naịjirịa Boko Haram kpachiri.
content_459	Buhari kelere mba ụwa niile maka na nkwado ha na-enye ndị Naịjirịa n'ibu agha megide Boko Haram nakwa ihe ndị ọzọ na-eyi ndụ egwu.
content_459	Boko Haram awakpoola Maiduguri ọzọ
content_459	O kwukwara na gọọmentị ya anapụtala obodo niile bụ nke Boko Haram kpachiri n'afọ 2014.
content_459	Buhari gara n'ihu rịọ ka mba ụwa karịsịa ndị mpaghara Asia ka ha bata na Naịjirịa bịa mepee azụmaahịa dị icheiche iji wulite akụnaụba na mmekọrịta ha na Naịjirịa.
content_459	Ọrịa ịba lassa amịpụtala isi na steeti ise na Naịjirịa
content_459	Oke na-ebutekarị ọrịa 'Lassa fever'
content_459	Ọrịa Iba Lassa bụ nke oke na-ebute ji nọọ nwayọọ na-akpọla ndị mmadụ mmụọ.
content_459	Ụlọọrụ na-ahụ maka mgbochi ọrịa na Naịjirịa kwuru na ọrịa a apụtala ihe ọzọ na Steeti  ise ndị gụnyere Ebonyi, Bauchi, Taraba na Plateau.
content_459	Onyeisi ụlọọrụ ahụ bụ Chikwe Ihekweazu kwuru na mmadụ otu narị iri abụọ na otu anwụọla kemgbe ọrịa malitere.
content_459	Ọrịa Lassa Fever emefuola mmadụ atọ n'Ebonyi
content_459	Mana mgbe BBC Igbo kpọtụrụ kọmishịona ahụike n'Ebonyi Steeti bụ Umezuruike, o kwuru na ihe gosiri na ọrịa ịba lassa bịaghachịrị azụ karịa nke mere n'oge mbụ.
content_459	O kwuru na gọọmentị Ebonyi nwere ụlọọgwụ na-ahụ maka ọrịa ịba lassa bụ nke ọtụtụ steeti na-abịa a e me nyocha.
content_459	A maghị ma ọ bụ ọkwụ gbagburu Aminu Zubair - Mahadum Ibadan
content_459	Ụlọakwụkwọ Madadum Ibadan ekwuola na amabeghi ihe gburu nwoke a bụ Aminu Othman Zubair a na-eche gburu onwe ya n'ọkụ gbara n'ụlọ ya.
content_459	Ọnụ na-ekwuru ụlọ akwụkwọ a bụ Tunji Oladejo gwara BBC kwuru n'ezie na nwoke nwụrụ n'ụlọ ya dị n'ogige obibi Mahadum a mana amaghị ihe gburu ya.
content_459	O kwuru na ọ bụ naanị Zubair nọ n'ime ụlọ ya mgbe ọkụ a gbara dịka ndị ọrụ mgbanyụ ọkụ hụrụ ya n'elu akwa ebe ọ nọ nwụọ.
content_459	Oladejo kwuru na Zubair akwụsịla ịrụrụ Mahaduma a ọrụ mana na ọ bụ n'ihi obi ebere ka eji hapụ ya ka o biri n'ime ụlọakwụkwọ ahụ.
content_459	N'ofesi:
content_459	Ụmụafọ mba Sudan malitere ngagharịiwe kemgbe Disemba afọ 2018 megide onyeisiala ha bụ Oma al-Bashir awụchiela n'isi ụlọọrụ ndị agha.
content_459	E kwuru na ngagharịiwe a bụ maka oke ọnụ ahịa ihe na-ada na mba ahụ  mana ha chọziri ka onyeisiala ha rịtuo n'ọkwa.
content_459	N'egwurgwu
content_459	Karim Benzema ewepụla Real Madrid ihere n'anya dịka ha si n'azụ were ọkpụ goolu abụọ asatara otu merie ndị Eibar.
content_459	Mmeri Valencia meriri Madrid bụ nke mbụ kamgbe Zinedine Zidane lọghachịrị dịka onye nchịkọta otu ha.
content_459	Nkeji
content_459	Ihe nkiri
content_459	Nwa Sekọndrị sugburu nwa klasi ya maka ịjụ ya enyi
content_459	N' Umuoli Ikpem dị n' okpuru ọchịchị Ehime Mbano n'Imo steeti, otu nwata nwoke Sekọndịrị  a kpọrọ  Chibuzor Ohaneme asugbuola nwa klasị ya bụ Olamma Ekwebelem  maka ịjụ ya enyi.
content_459	Akụkọ kwuru  na  ugboro ugboro ka Chibuzor rịọrọ Olamma  onye ya na ya bụ otu ọgbọ ma na-agụ n'otu ụlọakwụkwọ enyi mana Olamma ekweghị na gọọmentị ya.
content_459	Nke a mere ka Chibuzo chebiri Olamma  n'ụzọ ma sugbuo ya.
content_459	Ọnụ na-ekwuru ndị uweojii n'Imo bụ Orlando Ikeokwu gwara BBC Igbo na ya bụ akụkọ bụ eziokwu.
content_459	"Anyị anwụchiela nwata ahụ . Anyị ga-akpụ ya ụlọikpe ma anyị mecha nnyocha."
content_459	Na nke yiri ibe ya,
content_459	Nwoke gbupụrụ nwunye isii, ya lie ya n'ime ụlọ
content_459	Otu nwoke ewerela mma chapụ nwunye ya isi, lie ozu ya n'ime ụlọ ha.
content_459	Ndị uweojii na-ebo  Aminu Inuwa  ebubo igbu nwunye ya bụ Safara ka ha nwechara nghọtahie na Kano steeti.
content_459	Onnoghen: Buhari ma ihe ọ na-ekwu-APC
content_459	Walter Onnoghen ala la ezumike nka dịka ọkaikpe ukwu Naijiria
content_459	Otu APC ekwuola na akwụkwọ alụkwaghị nke onye bụbu ọkpaikpe Ukwu Naijiria bụ Walter Onnoghen tinyere gosiri na ihe Onyeisiala Muhammadu Buhari mere n'okwu ahụ bụ ihe ziri ezi.
content_459	Akpụla onye uweojii gburu Kolade Johnson ụlọikpe
content_459	A kpụpụla Olalekan Ogunyemi  bụ onye uweojii ahụ a chụrụ n'ọrụ maka igbu Kolade Johnson n'ụlọikpe Ebute Meta Magistrate Court.
content_459	Dịka ndi uweojii siri kwuo a tunyekwara ya n'ụlọ mkpọrọ maka igbagbu Johnson oge ọ na-ekiri asompi Liverpool na Tottenham gbara ụbọchịụka.
content_459	UNN akpaala ike na teknụzụ
content_459	Mahadum University  of Nigeria Nsukka emepụtala igwe ọkụ ga na-enye mahadum ahụ oku  nke e ji ahịhịa e kpofuru ekpofu enye ọkụ.
content_459	Ụmụakwụkwọ nọ na ngalaba Eletrịkal Inginiarịn nke ọkammụta Emenike Ejiogu n'isi ya na mahadum ahụ  mepụtara  ya.
content_459	Boeing ewtuola ọnụọgụgụ ụgbọelu ha ga na-emepụta
content_459	Ụlọọrụ na-emepụta ụgbọelu Boeing ga-eji pasentị  iri abụọ wetuo ọnụọgụgụ ụgboelu Boeing  737 ha na-emepụta dịka ụgbọelu ha abụọ kpọkasịrị ma gbuo ọtụtụ ndị mmadụ.
content_459	Gee akụkọ ndị a na nkeji n'ebe:
content_460	Chukwu bụbụ onye nchịkọta otu Super Eagles
content_460	Egwu ọma ejula ọnụ ndị be Christian Chukwu na-arịa ọrịa dịka akajiakụ bụ Femi Otedola kwetere ikwụ ụgwọ ụlọọgwụ ya.
content_460	Ụgwọ ahụ ruru puku dọla iri ise.
content_460	Amaju Pinnick emerikwala ntuliaka NFF ọzọ
content_460	Google ekpụpurula Keshi okpu
content_460	Ụlọọrụ mgbasa ozi "Cable" depụtara na Otedola mere nke a iji kwado onye o chere fere ala nna ya n'ụzọ dịmma.
content_460	Otu akpọrọ Nigeria Football Federation ekwela nkwa ịnyere Chukwu aka.
content_460	Christian Chukwu
content_460	Christian Chukwu so na ndị mbụ butere iko mba ụwa Afrika
content_460	Chukwu onye dị afọ iri isii  na asatọ chịrị otu egwuregwu bọọlụ Naịjrịa bụ Super Eagles mgbe ha mabutere iko mba Afịrịka mbụ n'afọ 1980.
content_460	Cheta na gọọmenti Enugwu steeti gọrọ ụkwụ na aka na o nweghị mgbe ha gbahapụrụ Christian Chukwu bụ onye dara nnukwu ọrịa ugbua.
content_460	Udedi Joseph bụ Kọmishọna egwuruegwu na-ekwu na gọmentị Enugwu akwụọla ụgwọ ihe niile na onye ọbụla na-arịọ ego n'isi ya bụ onye nrụrụaka.
content_460	Ọkụ gbara n'ọdọụgbọelụ Sam Mbakwe dị nOwere
content_460	Ọkụ agbara n'ọdọụgbọelu Owerri
content_460	Ọdọụgbọelụ Sam Mbakwe dị na Owere gbara ọkụ n'ehihie Monde.
content_460	Ihe ọma dị ya bụ na emenyụọla ya bụ ọkụ ebe ebugharịrị nfeda ụgbọelụ.
content_460	Ụlọikpe Ukwu akwọpụla aka n'isi Magnus Abe
content_460	Ụlọikpe ụkwụ dị na Pọtakọt a tụfuola akwụkwọ Magnus Abe gbara ịgbagha onye meriri na ntụlịaka imeụlọ ndị APC mere na Rivas Steeti.
content_460	Nke a mere dịka otu akụkụ APC na Rivas họpụtara Tonye Cole, ebe nke ọzọ họpụtara Abe dịka onye ga-efe ọkọlọtọ pati ahụ na ntuliaka 2019.
content_460	Chief Justice Nigeria bụ Ibrahim Mohammed kpebiri ụbọchị Monde na ya bụ okwu enweghi isi na ọdụ.
content_460	Tanzania ga-eso mechie 'water proof'
content_460	Mizengo K Pinda
content_460	Prime Minister mba Tanzanian bụ Mizengo K Pinda
content_460	Ụlọikpe ụkwụ dị na Pọtakọt a tụfuola akwụkwọ Magnus Abe gbara megide onye meriri na  ntụlịaka imeụlọ ndị APC mere na Rivas Steeti.
content_460	Chief Justice Nigeria bụ Ibrahim Mohammed kpebiri ụbọchị Monday na ya bụ okwu enweghi isi na ọdụ.
content_460	N'egwuruegwu,
content_460	Anyị na-echebiri asọmpi Chelsea na West Ham n'abalịa,
content_460	Ire na izu ahụ mmadụ
content_460	Anụ ahụ mmadụ
content_460	Emechiela ire na ịzụ anụ ahụ mmmadụ na mba ụfọdụ
content_460	Otu kpọrọ onwe ha International Organisation for Migration ekwuola na ọnweghị mgbe ha ji kwuo na iri na izu ahụ mmadụ juru eju na mba Middle East.
content_460	Onye kwuru nke bụ ọnye ọnụ na-eru n'okwu na otu ahụ bụ Ikechukwu Attah.
content_460	Gee nkeji anyị
content_460	Ndị agha Naijiria si na lekwara nwaanyị ha kuturu n'Aba
content_460	NỤgbọala Ndị agha Naijiria
content_460	Ndị agha Naijiria Akụkọ kwuru na  ụgbọala Hilux nke ndị agha Naijiria kuturu nwaanyị na-agara onwe ya ka ọ chọrọ ịgbafe okporoụzọ ụbọchị Fraide.
content_460	Ndị nọ ebe ihe mere kwuru na ọdachie ahụ akaghị ime ma ọ bụụ  ụgbọala ahụ agbaghị n'okporo o kwesghị ịgba ma jirikwa oke ọsọ mee nke a.
content_460	Mana isiụlọọrụ ndị agha Naijiria kwuru n'akụkọ na ha eletaghị nwaanyị ha merụrụ ahụ abụghị eziokwu.
content_460	Na nkọwa ha, ha kwuru na ha bugara ya ụlọọgwụ ma kwụkwara ya ụgwọ ụlọọgwụ.
content_460	Ha kwukwara na ha kpọkwara ndị ezinaụlọ nwaanyị ahụ ndị biara na-eleta ya n'ụlọgwụ.
content_460	Ndị ntọ atọrọla onyeisi ndị ọrụ imenyụ ọkụ na Legọs
content_460	Rasaki Musibau nọ n'etiti
content_460	Onyeisi ndị uweojii bụ Bala Elkana ekwuola na ndị ntọrị nwụchịkọrọ Rashidi Musibau na mmadụ isii ọzọ na mpaghara Ikorodu n'abalị Satọde akpọbeghi ezinụlọ ndị ha tọọro.
content_460	Rashidi Musibau bụ otu n'ime ndị isi ndị ọrụ gbatagbata na Legọsi.
content_460	Elkana kwuru na ndị ntọrị tọrọ ya na mmadụ isii ndị ọzọ ya na ha so n'ime obodo Ikosi-Ejirin, ọ sị na ndị ntọrị si ebe mmiri nọ wee gbochie ha n'ụzọ, tọrọ ha gbaba n'ime ụgbọ mmiri ha.
content_460	Ụgbọelu bepụrụ isi onye agha
content_460	Ihe nya mmiri mere mgbe mberede kwanyere otu onye agha si agha lọta na mma ụgbọelu nke bere isi ya tọgbọ.
content_460	Eniela nwa amadị a so ebuso Boko Haram agha n'usoro ndị alakuba.
content_460	Ndị ogbunigwe nwụrụ eruola mmadu ise
content_460	Ndị ọrụ gbata gbata na Maịduguri na-akọwa na ndị nara mụọ site na ogbunigwe ndị omekome abụọ gbara ụnyaahu eruola mmadụ ise ka ndị ihe a metụtara n'eru mmadụ iri anọ na ise.
content_460	Ihe a mere mgbe ndị a na-eche na ha bụ ndị Boko Haram gbara ogbunigwe ha bu n'ahụ na obodo Muna Dalti.
content_460	N'ofesi
content_460	Kirstjen Nielsen bidoro ọrụ n'afọ 2017
content_460	Onyeisi ngalaba na-ahụ maka nchekwa obodo na mba Amerịka bụ Kirstjen Nielsen esorola n'ime ndị Onyeisiala Donald Trump tinyere n'ọrụ  tinyere akwukwọ arụkwaghịm.
content_460	N'egwuregwu
content_460	Nwaafọ Naịjirịa bụ Odion Ighalo so na ndị denyere aha ya n'akwụkwọ mgbe Shanghai Shenhua ji ọkpụ goolu ise asatara otu sị Beijing Renhe ntọọị n'asọmpị Chinese Super League asụru ụbọchịụka
content_460	Lee ihe nkiri anyị tata
content_460	Akụkọ ga-amasị gị
content_460	E menyụola ọkụ agbara n'ọdọụgbọelu Owerri
content_460	'Anyị letakwara nwaanyị ụgbọala anyị kuturu n'Aba'
content_460	Nigeria election 2019: Ndigbo agbakpuuru n'ochendo hapụ ka mmiri maa okeọkpa?
content_461	Akụkọ dị mkpa
content_461	Ụlọomeiwu Anambra Steeti emeela iwu ga-amachi itufu oke ego n'akwamozu onye nwụrụ anwụ bụ nke ha kpọrọ "iwu eji ejikwa mmemme ili na akwamozu mmadụ na steeti"
content_461	Ụlọomeiwu a kwuru na ọ bụ ịda iwu ma ọ bụrụ na e mee mmemme akwamozu onye nwụrụ anwụ karịa otu ụbọchị.
content_461	Onye tụnyere atụmatụ iwu a bụ Charles Ezeani, na-anọchite anya Anaocha II n'ụlọomeiwu Anambra Steeti.
content_461	Iwu a kwukwara na agaghị e dosa ozu mmadụ n'ụlọ ozu karịa ọnwa abụọ onye ahụ nwụrụ, ebe emume akwamozu agaghị akarị otu ụbọchị.
content_461	N'ajụjụ BBC Igbo gbara Pete Ibida na-anọchite anya Njikoka 2, o kwuru na ha na-eche ka gọvanọ Willie Obiano tinye aka n'akwụkwọ ga-eme ya iwu.
content_461	Ọkaikpe agbahapụla ikpe Okorocha
content_461	Ọkaikpe Taiwo Taiwo ji ikpe Gọvanọ Rochas Okorocha na ụlọọrụ Inec akwọchapụla aka n'ikpe ahụ.
content_461	O kwuru na ikike ya erughi ichabi ikpe n'akwụkwọ Okorocha gbara ụlọọrụ Inec maka ịkpachi asambodo ya n'ihi akwụkwọ onye ji aha PDP zọọ ọkwa ahụ bụ Jones Onyereri gbara ya.
content_461	Uweojii nwụchiri ndị ntọrị abụọ
content_461	Ndị uweojii nụchatara maka mwakpo ndị ọchị ehi na-eme na Shaki dị n' Oyo steeti
content_461	Ndị uweojii Legọs Steeti kwuru na aka ha akparala mmadụ abụọ a na-enyo so na ndị tọọrọ onyeisi ụlọọrụ ndị mgbanyụ ọkụ bụ 'Fire Service' na Legọs.
content_461	Ọnụ na-ekwuru ndị uweojii na Steeti ahụ bụ Bala Elkana kwuru na mmadụ abụọ anwụchiri n'abalị asatọ nke ọnwa Epụrelu afọ 2019 na-enyere ha aka ịchọpụta ndị otu ha.
content_461	N'ofesi
content_461	Na mba Taiwan, onye dọkịnta fopụtara aṅụ dị ndụ anọ febara ma biri n'ime anya otu nwaanyị a kpọrọ He, oge ọ nọ na-abọcha ahịhịa dị n'akụkụ ili.
content_461	N'egwuregwu
content_461	Ugo ga-ebere na mgbagbu n'abalịa dịka Manchester United ga-anabata Barcelona n'asọmpi Uefa Champịọns Lig.
content_461	Ebe Ajax Amsterdam ga-elekwa Juventus ọbịa.
content_461	Nkeji
content_461	Benjamin Netanyahu
content_461	Ntuliaka Izrel dịka ọ na-agba nhatanha
content_461	Ntuliaka iji họpụta aka ga-achị mba Izrel kpụ ezigbote ọkụ n'ọnụ ugbua dịka amaghị onye ga-atụ ugo n'etiti pati Likud nke Benjamin Netanyahu nakwa pati "Blue and White" chọrọ ichutu ha n'ọkwa.
content_461	Patị abụọ a na-ele anya ịnwete ọkwa iri atọ n'ise n'ụlo ọmeiwu nke Izrel.
content_461	O nwekwara ndị Igbo sonyere binye aka na Izrel:
content_461	Onyeisiala mba Israel ewela ebubo mpụ
content_461	Netanyahu ọ ga-achị Israel nke ugboro ise?
content_461	Nke pụtara na-amabeghị pati ga-akpọkọ pati ndị ga-abụ na-ahazi gọọmentị.
content_461	Buhari alọtala
content_461	Onyeisiala Muhammadu Buhari atuola ụkwụ na Naịjirịa site na njem omere gaa mba United Arab Emirates.
content_461	Ọkọtọ na-eche ya metụtara oke mwakpo na-eme mpaghara dị iche iche na Naịjirịa, okachị nke metụtara ogbugbu mmadụ, ntọrị mmadụ na mwakpo Boko Haram.
content_461	Ndị agha Naịjirịa egbuola ndị Boko Haram
content_461	Ndị agha Naịjirịa na-akọwa na ha meminariri ndị omekome Boko Haram chọro ịwakpọ isi obodo Yobe steeti bụ Damaturu.
content_461	Ndị agha sị na ha gburu ọtụtụ ndị agha Boko Haram ma nye ha ọzọ ka ha tinyere isi ịba obodo ahụ.
content_461	N'egwuregwu
content_461	Asọmpị Champions league nwurulu ọkụ ụnyaahụ ka Tottengham bụ agada gbachiri ụzọ Man City ka ha ji ọkpụ goolu asataghị sị ha "chere, anyị na-abịa" .
content_461	Ọnụ otu egwuregwu Liverpool bụ sọ ọchị n'Anfield ebe ha ji goolu abụọ enweghị asisa mechie Porto ọnụ.
content_461	Gee nkeji a ebe a:
content_461	Ihe nkiri nke taa:
content_462	BBOG na Buhari
content_462	Buhari kwuru na ya echọzọbeghị nkwa ya kwere ịgbapụta  ụmụaka Chibok ndị Boko Haram tọrọ  afo ise gara aga n'ụlọakwụkwọ ha.
content_462	Onyeisiala onye kwuru nke a site n'ọnụ na-ekwuru ya bụ Garba Shehu kwuru na uche ya ka dị na nkwa ahụ o kwere oge ọ banyere ọchịchị agba nke mbụ.
content_462	Ma kwukwa na gọọmenti na-agba mbọ iji hụ na atọhapụrụ ụmụaka ụmnwaanyị ndị e ji eji gụnyere Leah Sharibu.
content_462	Ndị otu na-agba mbọ maka ntọghapụ ụmụaka ahụ mere ngagharịwe na Legọs ta iji cheta afọ 5 kemgbe a tọrọ ụmụakwụkwọ Chibok.
content_462	Otu a kpọrọ Bring Back our Girls maọbụ BBOG na Bekee mere ngagharị iwe taa iji cheta ha.
content_462	Oruola afọ anọ eji tọrọ ụmụaka Chibok
content_462	Gọọmentị atụọla mmadụ 20 nga
content_462	Na foto BBC setere ha, ha yi akwa na-acha mmemme - bụ agwa eji mara ha.
content_462	Ụfọdụ n'ime ha yi ọkọlọtọ dị icheiche na ngagharị iwe ahụ.
content_462	Ọ bụ n'ụbọchị 14 nke ọnwa Eprelu afọ 2014 ka ndị Boko Haram wakporo ụlọakwụkwọ Dapchi tọrọ ụmụaka 272.
content_462	Ụlọnga ga-enwezị intaneti
content_462	Gịnị ka a ga-ekwu maka mkpebi ndị ọchịchị Federal Executive Council ịmapụta ijeri naịra abụọ maka itinye ozi na-aga n'ikuku a kpọrọ "digital connections" n'ụlọ mkpọrọ?
content_462	Joseph Daudu bụbu onyeisi ngalaba na-ahụ maka ndị ọkaiwu na Naịjirịa, gwara BBC na ọ bụ mmadụ amaghị ihe dị mkpa, makana ụlọmkpọrọ ndị dị na Naịjirịa bụ agba ochie.
content_462	Ndị agha adọọla ndị Sudan aka na ntị
content_462	Ọ ka na-akpọtụkwa na mba Sudan ebe ndị agha napụrụ onyeisiala ha ọchịchị na-adọ ndị na-eme ngagharịiwe aka na ntị sị na ha agaghị anabata ọgbaghara.
content_462	Otu ọnụ na-ekwuchitere ndị agha a kwuru na ha anaghị achọ ikike, kama na ndị agha ga-ahụ na ndị mba ahụ kwanyere onwe ha ugwu.
content_462	Naịjirịa ga-amata ebe ha kwụ na AFCON tata
content_462	N'abalịa ka a ga-ama ma isi Naịjirịa a ga-apụtakwa n'asọmpi Iko mba Afrịka a na-akpọ AFCON.
content_462	A ga-eme ngụpụta ebe a ga-ama ndị ga-ezute ibe na otu ha ga-anọ n'ime ya.
content_462	Ebee ka ị na-aga? Tụrụ ute gị bịa dina n'ọgbakọ BBC Igbo.com maka akụkọ bụ eziokwu ma pụkwaa iche.
content_462	Gee Nkeji ebe a
content_462	Ihe mere n'ụtụtụ.
content_462	Christine Lagarde bụ onyeisi IMF
content_462	Onyeisi International Monetary Fund bụ Christine Lagarde akpọọla gọọmenti etiti oku ka ha wepụ ego ha na-agbakwụnye iji hụ na mmanụ ụgbọala ndị ọnụ ala.
content_462	O kwuru nke a oge ọ na-agwa ndị ntaakụkọ okwu ụbọchị Tọsde n'ọgbakọ ịkwalite akụnaụba nke ụlọakụ mbaụwa hiwere na Washington, dị na mba Amerịka.
content_462	Largarde kwuru na ọ bụrụ na gọọmenti mee o tu a, ọ ka e ji ego ha nwetara tinye n'ọrụ n'ahụike, agụmakwụkwọ na iwulite ihe owuwu ndị na-akwado akụnaụba.
content_462	Ebe ego Abacha ga-aba
content_462	Ndị Naịjirịa agaghị nzụkọ n'Amerịka?
content_462	O sị, "Anyị kwenyere na iwepụ ego a na-agbakwụnye na mmanụ bụ ihe kwesịrị ekwesị.
content_462	I lee anya. opekatampe e mefuru $5.2 million n'afọ 2015 nakwa mpụtara so ya.
content_462	Ngalaba na-ahụ maka ihe gbasara ego achọpụtala ndụ ole a kara ịzọpụta ma ọ bụụ na a na-akwụ ego ole kwesịrị maka mmanụ."
content_462	O ruola afọ ise atọrọ ụmụaka Chibok
content_462	Ụfọdụ ụmụakwụkwọ Chibok atọghapụrụ n'agbụ na-agụzị akwụkwọ na mahadum dị n'Amerịka
content_462	Dịka ọ fọrọ ụbọchị abụọ iji mee afọ ise kemgbe a tọrọ ụmụakwụkwọ Chibok, otu Bring Back our Girls ga-eme ngagharịiwe iji cheta ụmụakwụkwọ ahụ a tọọrọ.
content_462	A tọrọ ụmụakwụkwụ nwaanyị dị 272 (narị abụọ, iri asaa na abụọ) n'afọ 2014, e mecha a tọhapụ ihe dịka notu narị n'ime ha ndị e ji ndị Boko Haram eji eji gbara isi ha.
content_462	Wike asaraala Amaechi aka udo
content_462	Gọvanọ na-achị Rivas steeti bụ Nyesom Wike asapela aka mmezi nyere Rotimi Amaechi dịka ụlọikpe kachasị kụchapụrụ ikpe APC ịsonye na ntuliaka na Rivas steeti
content_462	Wike kwuru na ọ ka ga-abara ndị steeti ahụ uru maọbụrụ na ha abụọ bịakọta ọnụ jịkọọ aka rụọ ọrụ maka ọganihu Rivas steeti.
content_462	Akụkọ ga-amasị gị:
content_462	Arsenal asụọla Napoli akwụ n'Emirates
content_462	"Gbuoro onye ị hụrụ n'anya ehi 10 ma ị chọọ"
content_462	Ndịagha ewerela ọnọdụ ọchịchị na Sudan
content_463	Ndị uweojii
content_463	Ọtụtụ mmadu na-akato oke ogbugbu mmadu ndị uweojii na-eme
content_463	Ọnụ na-ekwuru ndị uweojii na Legọs bụ Bala Elkana sị na aka akparala ndị uweojii a na-eche n'aka dị n'ogbugbu nwa agbọghọbịa n'Ajegunle dị na Legọs.
content_463	N'akwụkwọ mgbasa ọzị o binyere aka, Elkana sị na onyeisi ndi uweojii na Legọs bụ Zubairu Muazu nyere iwu ka anwụchịkọ ndi uweojii aka ha dị na mgbagbu mmadụ metụtara Ada Ifeanyị di afọ iri abụọ nakwa Emmanuel Akomafuwa.
content_463	Ndi uweojii si na ihe mere n'utụtụ Satọde bu ụbọchi nke iri an ato nke ọnwa Epreelu, n'ebe elekere asaa.
content_463	Akwụkwọ mgasa ozi a sị: "Eburu ndị a ihe metụtara gawa ụlọ ọgwụ ebe ekpebiri na Ada Ifeanyi anwụọla. Emmanuel Ifeanyi no ebe ahụ anata ọgwụgọ."
content_463	Ndi uweojii aka ji bụ: Inspector Adamu Usman, Sergeant Adeyeye Adeoye, Sergeant Kashim Tijani, Sergeant Lucky Akigbe na Sergeant Paul Adeoye. Inspector Dania Ojo, bu onye gbapụrụ ọsọ mgbe ihe a mere bụ onye a na-achọzị achọ."
content_463	Cheta na akụkọ na soshal midikọwara etu ndị uweojii ji gbabuo nwa agbọghobịa ma merụrụọ nwoke ya na ya so ezigbote ahụ n'abalị ụnyaahụ.
content_463	SARS: Ihe ndị mmadụ na-ekwu maka mwogharị ha
content_463	Onyeisi uweojii ahazigharịala SARS
content_463	Etu esiri jide ndị SARS mere mpụ
content_463	Onye ọnu na-eru n'okwu n'ihe banyere mmegide ndị uweojii eji akara Twitter @segalink mara dere na ndị uweojii anwụchiela ndi otu ha kpara ike a.
content_463	Nke a na-abịa dika onye oti egwu aha ya bụ Rugged Man tiri mkpu sị ka ekpee onye ọbụla gburu onye aka ya di ọcha ikpe ọnwụ.
content_463	Rugged Man dere ihe a n'akara Twitter bụ @RuggeddyBaba
content_463	Oke ogbugbu ndị mmadụ site na aka ndị uweojii bụ ihe ọtụtụ mmadu na-akatọ.
content_463	Na nsonso a, ha gbagburu nwoke aha ya bụ Kolade Johnson na otu Legọs a kwa, nke mere ụtụtụ mmaọ̄ụ jiri kwalitekwa atụmatụ #EndSARS.
content_463	Lee ihe otu onye dabanyere n'aka ndị SARS gwara BBC Igbo.
content_464	Akụkọ dị n'elu taa
content_464	Facebook Nyụrụ ka ọkụ taa
content_464	Facebook
content_464	Ụnụ achọpụtakwara e, na Facebook, Instagram na messinger nyụrụ ka ọkụ ihe ruru awa atọ taa.
content_464	Nsogbu a malitere ihe dị ka elekere iri na otu nke ụtụtụ a mezikwara n'elekara abụọ nke ehihie.
content_464	Ụkọ ụgbọala Keke agwọwala ndị mmadụ n'ụzọ n'Abịa steeti
content_464	Ihe Manchester City na Chelsea gbara
content_464	Eze bụ Pep Guardiola naanị ọchị taa
content_464	Ebe ndị ọrụ ha ekwughị ihe gbatara nke a, ha rịrọ mgbaghara.
content_464	Mmechi keke n'Abịa
content_464	Akụkọ ruru BBC Igbo nti site Abịa steetị na-akọwa na ndị njem tọọrọ n'ụzọ n'abalị Satọde maka mechi nwamgbenta gọọmentị mechiri keke na steeti ahụ.
content_464	Kọmịshọna mgbasa ozi  bụ John Okeiyi kwuru na ụnyaahụ bụ ụbọchị mbụ ebidoro ya bụ amụma nke  gọọmentị  tụrụ anya na ọ ga-ebelata ohi na mpụ na steeti ahụ.
content_464	Nwaagbọghọ agbagburu na Legọs
content_464	Ọtụtụ mmadu na-akato oke ogbugbu mmadu ndị uweojii na-eme
content_464	Na steeti Legọs, onye uweojii agbarala nwaagbọghọbịa tụọ ma merukwa nwa nwoke ya na ya yi ahụ n'Ajagunle.
content_464	Onyeisi ndị uweojii na Legọs bụ Zubairu Muazu enyela iwu ka anwụchikọ ndị otu ha gburu Ada Ifeanyi na merukwa Emma Akomafuwa ahụ.
content_464	Manchester City ji ọkpụ goolu atọ charaacha nyụọ ndị Cyrstal Palace ịkpakwụ taa n'Asọmpị premier League ebe Chrystal Palace ji otu ọkpụ gosi na ọ bụ nwoke na ibe ya lụrụ ya bụ ọgụ.
content_464	Gee Nkeji Igbo ebe a
content_464	Ihe Atiku gwara APC
content_464	Onye zọrọ oche onyeisiala n'okpuru pati PDP bụ Atiku Abubakar asaala atamụmatụ patị APC weputara n'ụloikpe nke n'akọwa na site n'ebe amụru ya, onweghi ikike ịzọ ọchịchị onyeisiala na Naịjirịa.
content_464	Atiku si n'okwu a enweghi isi nke oji nwee ọdụ, ka APC chọba ihe ọzọ ha ga-ekwu.
content_464	Rifkatu Galang, onye atọọrọ mgbe ọ dị afọ 17 n Chibok ka nọkwa n'aka ndị ntọọrị
content_464	Ụfọdụ ụmụ Chibok ka nọkwa n'aka Boko Haram
content_464	Taa mere ya afọ ise ndị omekome Boko Haram tọọrọ ụmụakwụkwọ na gọọmentị Girls Secondary School nke dị na Chibok, Borno steeti.
content_464	ụbú n'abalị ụbọchị nke iri na anọ nke ọnwa Apreelụ 2014 ka tọọrọ ụmụakwụkwọ karịrị narị abụọ n'ụlọ akwụwkọ ha.
content_464	Kamgbe ahụ, enwetala otu narị na asaa n'ime ha mana ihe karịrị narị ka na-efu efu.
content_464	Gụọ akụkọ a n'uju ebe a:Nne na nna ụmụ Chibok etinyela nchekwube n'aka TB Joshua
content_464	Gọọmenti mba US mechiri n'izu gara ga maka na ndị sineti akwadoghi bọjetị ha
content_464	N'ofesi,
content_464	Pati anọghị n'ọchịchị na mba Amerịka enyela gọọmentị onyeisiala Donald Trump ruo ụbọchị nke iri abụọ na asaa nke ọnwa Epreelu ka o nye  ha akwụkwọ oji kwụọ ụtụ isi.
content_464	Pati Demokrat nyebụrụ Trump ubọchị nke iri nke ọnwa a ka ome ihe ha kwuru mana ọgbajụrụ ha.
content_464	Pogba gbakpuchara goolu ha abụọ
content_464	N'egwuregwu,
content_464	Manchester United pụtara ka nwachinemere ụnyaahụ mgbe ha zutere West Ham n'ọgbọ egwuregwu Old Traford.
content_464	Ọ bu penariti abụọ otu ugo ha bụ Pogba jiri mee ihe nyere Manu ọnụ ha ga-eji kwuo okwu ka agbachara ya bụ asọmpị.
content_464	Gụọ nke a n'uju ebe a: Man Utd alaala na nta
content_464	Gee njeki ndị a ebe a:
content_464	Lee ihe nkiri anyi nke taa:
content_465	Igwe e ji ere mmanụ
content_465	Igwe e ji ere mmanụ
content_465	Ọkammụta n'ịhe gbasara akụnaụba bụ Boniface Chizea kọwara na-uru dị n'iwepụ ego mgbakwụnye a na-akwụ na mmanụ ụgbọala nke a kpọrọ 'fuel subsidy' na Bekee karịrị ọghọm dị na ya.
content_465	Ndị na-ere mmanụ ụgbọala n'Anambara akwụsịla abụbọọrụ
content_465	'Anyị ụmụ Naịjirịa atagbuola onwe anyị n'ahụhụ'
content_465	Cheta na onyeisi International Monetary Fund bụ Christine Lagarde kpọrọ gọọmenti etiti oku ka ha wepụ ego ha na-agbakwụnye iji hụ na mmanụ ụgbọala dị ọnụ ala.
content_465	Ngwa ngwa o kwuru nke a, ụkọ mmanụ ụgbọala malitere n'ụfọdụ obodo ndị mepere emepe dịka ndị mmadụ malitere ịzụ mmanụ ụgbọala aghara aghara n'ihi egwu ụkọ ya.
content_465	Mana na mkparịaụka ya na BBC Igbo nwere, Chizea kọwara na mbido na iwepụ 'fuel subsidy ga-ebute ihe ịda oke ọnụahịa mana ahapụ ya n'ihe ga-adịkwa mma dịka gọọmentị enwe ike ịchekwa ego a kara imefu n'ikwụ ụgwọ 'subsidy. tinye ya n'ọrụ.
content_465	"Ndị mmadụ anaghị aghọtacha: Ọ ga-ebute ihe ịda oke ọnụ obere."
content_465	"Ndị ji ya enwe ego karịrịị akarị: ndị ọnọ-na-etiti, ndị na-ezupu mmanụ anyị na mba ọzọ bụ ndị 'subsidy dabanyere."
content_465	Chizea onye bụbu onye ọrụ ụlọakụ kwuru na ọ bụ oge gọọmenti nọ ugbua weliiri ego a na-ere mmanụ kwesịrị ka ha wepụ aka n'itinye ego ole a na-ere mmanụ.
content_465	Na nkọwa ya, ọghọm dị na ya gụnyere:
content_465	Fuel subsidy mere na ego e kwesịrị inye ndị na-arụpụta ngwaahịa iji tubata akọrọngwa ha ji arụ ọrụ a na-enye ya ndị na-atụbata mmanụ ụgbọala.
content_465	Gọọmenti na-ebi ego were na-akwụ ụgwọ subsidy, o kwuru na ọ bụụ na enweghị ihe e mere maka nke a, Naijiria ga-alọghachi n'ọnọdụ ọ nọ tupu Ngozi Okonjo-Iwela nweta mgbaghara ụgwọ e bitere.
content_465	Akụkọ ga-amasị gị:
content_465	EndSars: E kwesịrị imechi Sars kpam kpam - Segun Awosanya
content_465	Ọkụ erepiala elu ụlọụka Notre Dame Cathedral na mba France
content_465	Ụmụ Naijiria ejiriala ogbo na ncha saa Keyamo ahụ maka okwu Waec
content_466	Mbinyeaka Ekwueme Eleje ebe ó na-egosi
content_466	Priscilla Ekwueme Eleje bụ nwaanyị mbụ mbinyeaka ya na-apụta n'ego Naịjirịa nke otu puku, n'ime afọ iri isii na otu.
content_466	Ọ bụkwa nwaanyị nke mbụ ga-anọ n'ọkwa "Director of Currency Operations" n'ụlọakụ etiti na Naịjirịa.
content_466	Ị ma Sandie Okoro ada Igbo ọzọ welitere isi na World Bank?
content_466	Kedụ ihe ị ma maka ada Igbo ji eje mba bụ  Dehlia Umunna?
content_466	Ihe abụọ ndị a bụ ihe mere o ji ewu ewu ebe niile na Naịjiria gụnyere soshal midia.
content_466	Lee ihe ndị anyị chọpụtara maka ya.
content_466	EFCC kwuru na Umar chọ nde naira ịrị
content_466	Ọ bụ onyeisi na-ahụ maka ngagharị ego na Central Bank bụ ụlọakụ etiti Naịjirịa.
content_466	Ọ gụrụ akwụkwọ na Mahadum nke Jos dị na Plateau steeti n'afọ 1981 na afọ 1984.
content_466	O bidoro ọrụ n'ụlọakụ etiti n'afọ 1984 rue afọ 2010 mgbe ọkwa ya rịrị elu.
content_466	Ọ gụkwara akwụkwọ na mahadum Boston dị na Massachusetts dị na mba Amerịka.
content_466	Priscillia ga-esonye Ngozi Okonjo Iweala na Sandie Okoro bụ ụmụnwaanyị Naịjirịa abụọ nwere ọkwa n'ụlọakụ ukwu nke ụwa niile.
content_466	Anyị ga-ewetakwa ihe ndị a na-amaghị maka Odoziakụ Priscillia Ekwueme Eleje.
content_466	Akụkọ ga-amasị gị
content_466	Onye ọbụla nara ụtụisi n'ahịa a ga-akpụpụ ya ụlọikpe - Adinuba
content_466	Barcelona afọjuola Man Utd ose Nsụka n'ọnụ
content_466	Ọ bụghị iwu na ị ga-alụ nwaanyị ọbụla mụtara gị nwa - Rudeboy P
content_467	Akụkọ anyi ji mere ọji ụtụtụ
content_467	Ụmụ Boys' Brigade na Gombe
content_467	Ụgbọala akugbuola ụmụaka Boy's Brigade mmadụ iri dịka ha na-eme eme ngagharị 'Easter',ebe mmadụ iri atọ merụru ahụ na Gombe steeti  dịka ọnụ na-ekwuru ndị uweojii na Gombe steeti bụ Mary Malum si gwaa BBC Igbo.
content_467	Ụmụaka ndị a sị St Peter's Anglican Church nakwa Bamusa nọ Ụlọọgwụ Gombe Specialist Hospital ugbua a na-anata ọgwụgwọ.
content_467	Igbo na Yoruba bụ Nwanne
content_467	Ooni nke Ife Oba Adeyeye Ogunwusi
content_467	Ooni nke Ife, Oba Adeyeye Ogunwusi ekwusiela ike na ndị Yoroba na Igbo bụ ụmụnwanne sị otu afọ nke bụ na o nweghị nkesa.
content_467	Oba Ogunwusi onye kwuru nke a oge ọ nabatara Onyeisi Ohaneze ndị Igbo Lagos bụ Solomon Ogbonna n'obi gwara Ndịgbo ha wụsa ahụ na Legọs na "uyo bụ uyo maa gị".
content_467	Ogbunigwe Sri Lanka
content_467	Ndị mmadụ na-etị na-ebe na Sri Lanka
content_467	N'ofesi, ọnụọgụgụ ndị mmadụ nwụrụ n'ogbunikwe Sri Lanka achụwala narị atọ ugbua.
content_467	Agbanyeghị na o nwebeghị otu kwetara n' aka ha dị na ya, gọọmentị obodo ahụ na-arụjere ndị ajo otu ọhụrụ a kpọrọ, National Thowheed Jamath dịka ndị nwere ike ịkpa ya bụ agwa ọjọọ.
content_467	Chelsea na Burnely ga-akwata tata
content_467	N'egwuruegwu,
content_467	dịka ndị otu egwu bọọlụ dị iche iche na-achịpụ ya n' asọmpị Champions League, ndị Chelsea na Burnley na-eke nkwụcha ikwakọrịta mpi n' asọmpi Premier League tata.
content_467	Ya bụ asọmpi ga-ebiri ọkụ na elekere asatọ nke abalịa ga-eme ka ndị Chelsea wụgoro na ogogo nke atọ ma ha merie.
content_467	Gee nkeji Igbo
content_467	Abụm onye Naijirịa - Atiku
content_467	Onye zọrọ ọchịchi onyeisiala n'okpuru pati PDP bụ Atiku Abubakar akọwara ihe mere ya jiri tozuo ịzọ ọkwa dịka onyeisiala Naijirịa.
content_467	Na nkọwa Atiku, atụmatụ pati no na ọchịchị bụ All Progressives Congress (APC) wepụtara na ya abụghị onye Naịjirịa adabaghi manacha makana nne na nna ya bu ndị Naịjirịa kpọmkwem.
content_467	Dịka, amụrụ ha na Naịjirịa.
content_467	Atiku si na nne ya bu onye Dutse nke di na Jigawa Steeti, ebe nna ya bụ onye Wumo di na Sokoto steeti.
content_467	Onye ọkpa ọchi buzi onyeisiala Ukraine
content_467	Ọkwa egwuregwu egwuregwu ka ojiri sonye na achụmta vootu ịbụrụ onye isiala Ukraine
content_467	Mana Volodymyr Zelensky abụrụla onyeisiala n'ezie ka ndị Ukraine si na etu osi mee ka onyeisiala n'ihe onyonyo masiri ha, ya bịa mee ya n'ezie.
content_467	Ụlọụka atọ so n'ebe awakporo
content_467	Mmadụ 290 anwụọla na mwakpo Sri Lanka
content_467	Ọnụ ọgụgu ndị nwụrụ na mwakpo eji ogbuniwe mee n'ulọ ụka nakwa ụlọ ezumike eruola mmadụ nara abụo na iri itoolu, ebe ihe karịrị mmadụ nari ise merụrụ ahụ.
content_467	Amabeghi onye kpara ike a, mana aka ndị nchekwa ji mmadu iri abuo na anọ a na-enyocha.
content_467	N'egwuregwu
content_467	Onye ọgba ọsọ Divine Oduduru tụrụ ugo na asọmpị ọsọ akpọrọ Michael Johnson Invitational agbara ụbọchị Satọde ụbọchi nke iri abuọ nke ọnwa Apreelu, 2019.
content_467	Oduduru ji nkeji itoolu na ọma ji merie ma chabịe ọkacha gba Francis Obikwelu gbatara n'afọ 1999.
content_467	Gee Nkeji ndi ebe a:
content_467	Lee ihe ọnyonyo nke taa:
content_468	A na-agba ọgwụ mgbochi
content_468	Anwaala ọgwụ mgbochi mbụ ma na ọ bu n'obere obere
content_468	Nnukwu nyocha ọgwu mgbochi mbụ maka ọrịa ịba amalitela na Malawi.
content_468	Ọgwụ mgbochi a akpọrọ 'RTS,S vaccine' na-akụziri ihe na-alụrụ ahụ mmadụ ọgụ etu ha ga-esi awakpo ịba, bụ ihe anwụnta na-ebunye mmadu ma ọ taa ya.
content_468	Ihe anọ ịmaghị maka ọrịa ịba
content_468	Ihe ise ịba jiri dị iche na Taịfọd
content_468	Ụzọ iri ị ga-eji gbochie ịba lasa
content_468	Na mbụ, obere ịgba ọgwụ mgbochi a gosiri na ihe ruru pasentị 40 n'ime ụmụaka dị ọnwa 5 ruo 17 nwetere ọgwụ a nwere mgbochi.
content_468	Ọrịa ịba dịka ọ na-arị ọzọ na ka o mechara afọ iri enwetere mmeri n'iluso ya ọgụ.
content_468	Dịka ọnụọgụgụ kwa afọ si ụwa niile na-akọwa na ọrịa a na-arigo arigo kama ịda ada, nke butere egwu na o jikwa ike alaghachite.
content_468	Malawi bụ mbụ n'ime mba atọ a họpụtara iso na mgbochi mbụ a e ji ewepụta ọgwụ a. Ọ ga-enye ụmụaka puku narị iri abụọ dị afọ abụọ gbadawa mgbochi.
content_468	Mba ndị ọzọ bụ Ghana na Kenya ga-amalite nke ya n'izu ụka na-abịa.
content_468	Kedụ etu nsogbu ọrịa ịba dị?
content_468	Ọrịa ịba na-egbu ihe ka mmadụ 435,000 n'ụwa niile kwa afọ, ọkachasị ụmụaka.
content_468	Ndị ọrịa a na-egbu karịrị n'Afịrịka, ebe ihe karịrị ụmụaka 250,000 na-anwụ kwa afọ, dịka WHO si kwuo.
content_468	E bidoro ịnwa ọgwụ a n'afọ 2009.
content_468	"E nwere mba asaa so nwaa ihe a ụmụaka 15,000 so mee," Dọkịnta David Schellenberg gwara BBC Newsday.
content_468	Ọ sị; "Nwale a gosiri na ọgwụ mgbochi a na-egbochi ịba. Onweghị ihe ọjọọ ọbụla ọ na-eme."
content_468	A họtara mba ndị a makana ha na-eme nnukwu mgbochi ịba, nke gunyere iji 'net', ma nwekwa ọtụtu ndị bu ọrịa ịba.
content_468	Oteela ndị mmadụ na-eti mkpu ka ewepụta ọgwụ ga-agwọ ịba
content_468	Akụkọ ga-amasị gị:
content_468	I ji aghụghọ lee Jamb?
content_468	Kedụ ebe a kwụdị akwụ maka nnọchiteanya 'Orlu zone' na Sineti?
content_468	Ndigbo na Yoroba bụ otu afọ mụrụ - Oba Ogunwusi Adeyeye
content_469	Otu egwuregwu Arsenal
content_469	Arsenal ahụghị bọọlụ gbaa taa dịka Wolves napụrụha ha ụkwụ site n'ịsụnye ha ọkpụ goolu atọ asatara naanị otu.
content_469	Wolves malitere ịkaji Arsenal nku na nkeji 28 mgbe Ruben Neves ji "Free kick" nye goolu mbụ ha.
content_469	Wolves agwọọla Man Utd ara
content_469	Crystal Palace akụọla Arsenal isi aba okpu n'ụlọ ha
content_469	Ka a na-ekwu nke a na-ekwu ndị Wolves nwetere bọọlụ n'akụkụ bụ nke Matt Doherty ji isii ya makpuo n'ime neetị na nkeji 37.
content_469	N'iji pịa Arsenal ụtalị, Diogo Jota nke Wolves ji oke ọsọ kpaa ndị otu Arsenal abụọ ma si n'okpuru aka oche goolu ndị Arsenal bụ Leno wụnye goolu ọzọ na nkeji 45.
content_469	N'ihe karịrị ọkara n'ime agba nke abụọ, ndị otu abụọ a kwechiri rue na nkeji 80 mgbe Sokratis Papastathopoulus nyere goolu nkasi obi ndị Arsenal.
content_469	Arsenal gbọrọ ụja niile ha nwereike mana Wolves gwara ha na obighi n'ịgbọ ụja ma were ọkpụ atọ asatara otu merie ha.
content_469	Mmeri a ndị Wolves meriri Arsenal bụ mbụ ha na-emeri ha kamgbe afọ 1979.
content_469	Dịka ọ dị ugbua Arsenal ji ọnụọgụgụ 66 nọrọ na ndị ise n'ogogo tebụlụ Premier League.
content_469	Akụkọ ndị ga-amasị gị:
content_469	Ọgụ 'ndị otu nzuzo' ataala isi mmadụ atọ n'Umudioka
content_469	Arụchaala ihe ndị Buharị na-abịa ịgbape na Lagos?
content_470	Akụkọ ndị dị mkpa taa:
content_470	Buhari agaala Briten
content_470	Muhammadu Buhari
content_470	Kemgbe afọ 2015 ọ banyere ọchịchị, Buhari agaala njem mba ndị ọzọ ihe kariri otu afọ
content_470	Onyeisiala Naijiria bụ Muhammadu Buhari azọpụla ụkwụ ije gawarala onwe ya mba Britain ụbọchị Tọzde.
content_470	Dịka ọnụ na-ekwuru ya bụ Femi Adesina siri kọwapụta n'ozi o wepụtara,Buhari ga-anọ njem ya rue abalị ise nke ọnwa Mee.
content_470	A kpọghị okwu aka ihe ọ gara ime n'Alabekee mana e kwuru na njem ya enweghị ka o siri gbasa ọchịchị obodo.
content_470	Buhari zopụrụ ije dịka ọ gbapechara ọrụ ụfọdụ na Maiduguri,Borno steeti.
content_470	Mike Zhang abụrụla onye China mbụ a ga-echichi ọdịnala na Naijiria
content_470	Mike Zhang
content_470	Mike Zhang abụrụla onye China mbụ a ga-echichi ọdịnala na Naijiria
content_470	Emir nke Kano bụ Mohammed Sanusi echiela Mike Zhang echichi ' Wakilin Yan Chanan' nke pụtara 'onye nnochite anya ndị China.'
content_470	Mike Zhang abụrụla onye China mbụ a ga-echichi ọdịnala na Naijiria
content_470	Ọnụ na-ekwuru alaeze Kano bụ Saadatu Baba-Ahmed kwuru na nkwanyere ugwu na-esote mbawanye ndị ojiegoachụego ndị China na-etinye ego na Kano.
content_470	Sịnetị akpọọla onyeisi ndị uweojii oku
content_470	Ndị Sịnetị agwala onyeisi ndị uweojii bụ Mohammed Adamu ka ọ wụchie n'ihu ha bịa kọwaa mbọ ọ na-agba iji kwụsị oke ntọọ dị na Naịjirịa ugbua.
content_470	Ha kwuru na oku a abụghị maka ịkatọọ ya mana ọ bụ ka ha tụkọta uche ọnụ mara ụzọ a ga-eji gboo nsogbu dị n'ịtọ mmadụ na Naịjirịa.
content_470	Onwere ihe Buhari ga-eme Ibrahim Idris?
content_470	Cheta nizuụka gara aga atọọrọ ma gbuo nwafọ mba Briten bụ Faye Mooney na ndị ọzọ na Kaduna Steeti.
content_470	Buhari agaghị ekposa ndị mịnịsta ya ugbua - Lai Mohammed
content_470	O kenere Obasanjo maka edemede ya si na ha ga-aṅantị na ndụmọdụ ya.
content_470	Minista na-ahụ maka mgbasa ozi bụ Lai Mohammed ekwuola na oge erubeghi mgbe onyeisiala Buhari ga-eji ekposa ndị minista o ji arụ ọrụ.
content_470	O kwuru na ọ bụ mgbe ha mechara nzukọ nke ikpeazụ n'abalị iri abụọ na abụọ nke ọnwa Mee.
content_470	N'ofesi
content_470	N'ikpeazụ onye bụbu Osote onyeisiala mba Amerịka bụ Joe Biden ekwupụtala uche ya n'ịzọ ọkwa onyeisiala mba Amerịka n'afọ 2020.
content_470	O kwuru nke a n'ozi o wepụtara n'ihe onyonyo na ugwu eji mara mba Amerịka bụ ihe nọ zi n'ihe ihe ndụ ugbua.
content_470	Biden na mmadụ iri na itoolu ndị ọzọ gụnyere sịnetọ Elizabeth Warren, Kamala Harris na Bernie Sanders ga-asọkata mpi n'inwete ọkwa a.
content_470	N'egwuregwu
content_470	Otu jikọtara ndị na-agba bọọlụ n'Ịngland akpọọla oku megide ịkpa oke agbụrụ dị n'egwuregwu bọọlụ
content_470	Ha akwala ndị ọgba bọọlụ ka ha zite ihe na-egosi na akpasoro ha oke agbụrụ.
content_470	Nkeji
content_470	Ihe nkiri
content_470	Ọkụ gbagburu mmadụ 19n'ihe mberede okporoụzọ
content_470	Ọkụ a gbagbuola mmadụ iri na itoolu gara agbamaakwụkwọ dịka ụgbọala ha nwere ihe mberede nke ọkporoụzọ,ebe 23 merụrụ ahụ n'obodo a Gwaaram dị na Jigawa  steeti.
content_470	Akụkọ kwuru na mmadụ iri anọ na abụọ  nọ n'ime ụgbọala na-ebu mmadụ iri na asatọ oge taya ụgbọala nke ihu gbara m, ụgbọala ha tụgharịa ụgboro ugboro tupu o nwuru ọkụ gbagbuo mmadụ iri na itoolu,ebe iri abụọ merụrụ ahụ.
content_470	E bugara ha ụlọọgwụ 'Azari Federal Medical Centre ebe ha nọ anata nleta.
content_470	World Malaria Day: Ịba ka na-akpa ike
content_470	Ọnụ na-ekwuru ndị ụlọmkpọrọ ahụ bụ ASP Effanga Etim, Ha kwuru na ha nyere ya ezi nleta dịka edebanyere aha ya n'ụlọgwụ General Hospital in Calabar maka nleta tupu a mụọ nwa ma bugakwa ya nnukwu ụlọọgwụ 'University of Calabar Teaching Hospital (UCTH' oge ọnọdụ ya kawanyere njọ.
content_470	Dịka a na-eme ncheta ụbọchị ọrịa ịba n'ụwa gba gburugburu, otu WHO akpoola oku ka onye ọbụla tinye uchu  n'agha a na-ebu megide ọrịa ịba dịka ha gbara ama na otu nwa na-anwụ kwa nkeji abụọ ọbụla n'ihi ọrịa a.
content_470	Kwụọ anyị nde N20m maka ọnwụ Somtochukwu Ibeanusi- Ezinaụlọ ya
content_470	Ụmụaka si n'ụlọakwụkwọ dị na Legọs ka nwereike ịtọ n'ime ụvụrụ ụlọ ahụ
content_470	Ezinalụlọ Somtochukwu Ibeanusi, nwaata ahụ  a gbagburu n'afọ 2017 oge ndị uweojii ji egbe achụsasị ndị mmadụ oge a na-emebi Ahia Eke Ukwu  dị n'Owere n'Imo state chọrọ ka gọọmenti Imo kwụọ ha nde Naira iri abụọ dịka ego iti aka n'obi.
content_470	Nna nwa ahụ tiri mkpu ahụ na ụlọ mkpesa pụrụ iche e hiwere iji lebanye anya na akpamike na mgbagbu ndị uweojii na-akpagide ọha mmadụ na Ndịda Anyanwụ Naijiria nke otu jikọrọ ndị ọrụ abụghị gọọmenti a kpọrọ  'Network on Police Reform in Nigeria (NOPRIN) hiwere n'Owere ụbọchị Wenezde.
content_470	Ọrịa Meningitis egbuola mmadụ iri ise na asatọ, ebe ọrịa ahụ ji mmadụ narị asaa na  iri isii na steeti iri na ise n'afọ  a dịka ngalaba na ahụ maka mgbochi orịa na Naijiria bụ NCDC  n'aha ịchafụ siri gbaa n'ama ụbọchị Wenezde oge e mere ncheta ụbọchị Meningitis na mbaụwa.
content_470	Ụmụaka nde 160 agbaghị ọgwụ mgbochi arụrụbara
content_470	Nchopụta ọhụrụ otu Unicef mere gosiri na ihe karịrị nde ụmụaka 160 agbaghị ọgwụ mgbochi arụrụbara bido n'afọ 2010 rue afọ 2017 nke mere ka ọrịa ahụ jalite ọzọ n'ụwa niile.
content_470	Ihe karịrị nsogbu arụrụbara ọhhụụ bụ ihe mere n'ụwa niile n'ọwa atọ mbụ n'afọ 2019.
content_470	Nwaanyịm mụrụ ejima n'ụlọmkpọọ anwụọla
content_470	Ụmụ Igbo ụnụ echetara nwaayị mụrụ ejima n'ụlọmkpọrọ Afokan dị na Calabar n'izu gara aga?
content_470	Akụkọ na-eru anyị nti kwuru na nwaanyị  ahụ onye na-eche ikpe maka ebubo izu nwa( dị ime ọnwa isi n'ọnwa Novermber afọ 2018) alaa la mụọ  abalị abụọ ọ mụchara nwa n'ihi nsogbu so ọwụwa afọ a waara ya maka ịmụ ụmụaka ndị ahụ.
content_470	Ọnụ na-ekwuru ndị ụlọmkpọrọ ahụ bụ ASP Effanga Etim,kwuru na ha nyere ya ezi nleta dịka e debanyere aha ya n'ụlọgwụ 'General Hospital in Calabar' maka nleta tupu a mụọ nwa ma bugakwa ya nnukwu ụlọọgwụ 'University of Calabar Teaching Hospital' (UCTH) oge ọnọdụ ya kawanyere njọ.
content_470	N'egwuregwu
content_470	Man City egosila Man. U nkarị
content_470	Bernardo Silva kpara ike n'asọmpị ndị Man City na Manu U karịcha ndị egwu ndị ọzọ dịka o nyere goolu nke 14 ya n'agba a
content_470	Manchester City kụrụ Manchester United isi aba okpu dịka ha nyere ha ọkpụ abụọ asataghị ihe n' asompi ha nwere na Old Trafford n'abalị Wenezde.
content_470	Man City egweriela ọkpụkpụ Man United ka Everton bọkachara ha
content_470	Gee akụkọ ndị a ebe a:
content_471	Akụkọ ndị dị mkpa:
content_471	Tinubu agaghị abụ onyeisiala ma Buhari chichaa- Onyeisi  Miyetti Allah
content_471	Ahmed Tinubu
content_471	Onyeisi Miyetti Allah bụ Abdullahi Bodejo ekwuola na okwu na Ahmed Tinubu ga-achi Naijiria ma Buhari rituo n'ọkwa bụ ajambene.
content_471	Na mkparịtaụka ya na ụlọntaakụkọ Sun nwere ụbọchị Satọde, Bodejo  kwuru , na ọ bụ ndị Ugwu ga-aga n'ihu na-achị.
content_471	IPOB asaala Miyetti Allah
content_471	Ntuliaka 2019 o butere ịkpa oke agbụrụ na Lagos?
content_471	"Ihe m ma bụ na Tinubu enweghị ike ịbụ onyeisiala Naijiria. Nke ahụ bụ eziokwu.
content_471	"Ọ kaala. O nwere ike karịa Buhari na ịka nka. Ụfọdụ na-eche na Tinubu bụ nnukwu mmọnwụ mana ọ bụghị."
content_471	Bodejo kwukwara na ọ ga-esi ike onye Igbo ịchị n'ihi n'okwu ya," ha bu ihe ọjọọ n'obi."
content_471	Ndigbo e nwere ọnụ okwu na ndọrọndọrọ ọchịchị Lagos?
content_471	Lagos Governorship Election: 'Ndịgbo chere na ọgbaghara mere ntuliaka e meburu ga-emekwa ọzọ'
content_471	Ọ gara n'ihu kwuo na ndị Ugwu ga na-achị ọgbọ na ntuliaka ọbụla e mere n'ihi na ndị ndịda enweghị efe ị ga-atụ vootu dịka ịchụ ego na-aka ha mkpa karịa.
content_471	"Ndị nọ na Ndịda Naijiria enweghị efe. I chere na onye Igbo ga-ahapụ ọdọ ahịa ya gaa kwụrụ n'ahịrị awa isii maka ịtụnyere mmadụ? E wezụga ma ha agbanwere tupu 2023."
content_471	"N'Ugwu Naijiria, ndị mmadụ dị njikere ịkwụ n'ahịrị bido n'ụtụtụ rue abalị iji tụnyere otu onye.
content_471	Ndịgbo anaghị etinye uchu na ndọrọndọrọ ọchịchị, na achụmta ego ka ha na-etinye uchu."
content_471	Tụnye ndị a na-ebo ebubo igbu Nọọsụ n'ụlọmkpọrọ- ọkaikpe
content_471	Gọọmenti Britain adịla njikere ịrụ ụlọ nkpọrọ na'Naijiria
content_471	Ụlọikpe majie dị n'Enugwu enyela iwu ka a nwụchie n'ụlọmkpọrọ mmadụ atọ bụ ndị ọrụ ụlọọgwụ Federal Neuropsychiatric Hospital, Enugu, maka ebubo igbu osote onyeisi ndị nọọsụ n'ụlọọgwụ ahụ bụ Dr Maria Amadi.
content_471	Ndi uweojii n'Enugwu steeti kpụpụrụ Afam Ndu, Stella Achara nakwa Ruth Buzo-Maduka ụlọikpe maka ebubo ịtụ ajọ alo na igbu mmadụ.
content_471	Ndị ntọ tọrọ ndị ọrụ Shell abụọ
content_471	Ndị uweojii agbaala ama na a tọrọ mmadụ abụọ welitere isi n'ụlọọrụ Shell ebe e gburu ndị uweojii na-echekwa ha na Rivas steeti ka ha na-alọta njem ọrụ.
content_471	A taala Neymar ahụhụ maka ihe o dere na soshal midia
content_471	Uefa amachiela Neymar nke PSG isonye n'asompi Yurop atọ maka  ịkparị ndị na-egbu bọọlụ n igwe okwu Instagram ya ka a gbagbuchara Manchester United na Champtions League.
content_471	Gere akụkọ dị ndị mkpa taa na ntị ebe a:
content_472	Akụkọ dị mkpa taa
content_472	Ndị Man City ka ha merichara Burnley
content_472	Manchester City ka nọ n'ụzọ ịtụ ugo n'asọmpị Premier League nke 2019 ka goolu Sergio Aguero nyere ha mmeri na nzute ha na Burnley na ọgbo egwuregwu Turf Moor.
content_472	Igwe Bekee kpọrọ "goal-line technology" bu ihe eji kpebie na nrịba bọọlụ Aguero ziri ezi. Nke a goosiri etu ya bu asọmpi siri gaa - Man City abịaghị ka ndị zuru ka emee.
content_472	Man City agbarala isi onwe ha
content_472	Mmiri eriela Man City n'azụ ụlọ ha
content_472	Akụkọ kachasị n'abalị: Man City bụ ọkaibe
content_472	Burnley haziri onwe ha ọfụma nke, mana ọ bụ Man City ka mmeri bara n'aka ka onye na-egbu asọmpi ahụ gbuchiri ya.
content_472	Man City ga-anabata Burnley na be ha, ma gakwuru Brighton n'izu na-abịa.
content_472	Ha merie asọmpi abụọ, iko ga-abu nke ha.
content_472	Ndị agha Naịjirịa abaala ụzọ na Gombe
content_472	Ndị agha Naịjirịa ezipula ndị otu ha na Gombe ka ha kwado mmachi amachiri ngagharị na steeti ahụ kemgbe Satọde.
content_472	Onye nọchite odeakwụkwọ steeti ahụ bụ  James Pisajih sị na nke a bụ ka egbochie ọgbaaghara nwere ike ịsochi ụmụaka ndị Boys Brigade nwụrụ n'izu gara aga.
content_472	IS "awakpola" ndị agha Naịjirịa
content_472	Otu ọmekataraihe pụụjọ bụ IS sị na ha egbuola ndị agha Naịjirịa mmadụ iri na kpụta otu onye ọzọ na ndụ na Borno steeti ụnyahụ.
content_472	Ndị omekome a kwuru na ha wakporo obi ndị agha Naịjirịa dị na Sabon Gari bụ nke dị na oteaka Maiduguri bụ isiobodo steeti ahụ bụ ebe ha butere ma mebie ọtụtụ ngwaagha.
content_472	Ndị uweojii awapoola ndị a na-ache na ọ bụ ha tụrụ ogbunigwe n' Sri Lanka
content_472	N'ofesi e, ndị uweojii obi dị inu awakpoola ọdọ ndị omekome bụ ndị ha sị na tụrụ ogbunigwe gburu ọtụtụ mmadụ na Sri Lanka tata bụ ụka.
content_472	Gọọmentị mba ahụ amachiela ya bụ otu akpọrọ Thawheedh Jamaath na be ha.
content_472	Gee Nkeji abalị
content_472	Lee ihe nkiri a
content_472	Akụkọ ga-amasị gị
content_472	Anụmanụ atọ ndị ga-abara gị uru n'ụzọ ị tụghị anya
content_472	Aka akparala onye eche n'aka ya dị na-ogbugbu Pa Iloanyusi
content_473	Akwụkwọ ikike njem Naịjirịa
content_473	Ngalaba na-ahụ maka njem na Naịjirịa ebidola ikesa akwụkwọ njem ọhụrụ nke ga-anọru afọ iri.
content_473	Onye ọbụla chọrọ akwụkwọ njem ọhụrụ a ga-eweta akara njirimara ya nke bụ National Identity Number na Bekee.
content_473	Ihe ọzọ ga-adị iche n'akwụkwọ njem ọhụrụ a ga-abụ ego ole ọ dara.
content_473	Ego ole ka 'Passport' ọhụrụ ga-ewe gị?
content_473	Ọ ga-esi na otu narị dọla gbalite rue narị dọlla abụọ na iri atọ dịka ngalaba NIS siri kwuo.
content_473	Akwụkwọ njem ọhụrụ a ga-eme ka ndị Naịjirịa na-aga njem kwụsị ịnweta nke ọhụrụ kwa afọ ise.
content_473	Onyeisiala etinyela ọnụ n'okwu Zainab Aliyu
content_473	Onyeisiala Muhammadu Buhari ekwuola ka ndị aka ha dị n'ihe gbaa mbọ hụ na akpọlatara Zainab Aliyu.
content_473	Zainab Aliyu bụ nwata nwaanyị Naịjirịa eboro ebubo na o bụ ọgwụ ike bata na mba Sawụdi Arabịa.
content_473	Ozi a si n'akara Twitter nke Bashir Ahmad bụ onye enyemaka onyeisiala n'ihe gbasara mgbasa ozi.
content_473	Ikpe ịbubata ọgwụ ike na mba Sawụdị Arabịa bụ ikpe ọnwụ.
content_473	Gee Nkeji nke taa
content_473	Anụ kanda adịgboroja
content_473	Gọọmentị Legọs adọọla ndị mmadụ aka na ntị banyere ụdị kanda adịgboroja nọ n'ime ahịa ugbua nke bu nsi n'ime ya.
content_473	Gọọmenti  kwuru na ha anwụchiela mmadụ atọ aka ha dị n'ire ụdị kanda na-egbu egbu na mpaghara Okpuru Ọchịchị obodo Ojo na Iba ma kpachi kwa anụ ha ji.
content_473	Kọmishịọna na-ahụ maka ahụike na steeti legọs bụ Jide Idris kwuru na ndị a na-ere anụ n'elekere anọ rue elekere isii nke ụtụtụ.
content_473	Idris dọrọ ndị mmadụ aka na ntị ka ha kpachara anya tupu ha azụọ ma ọ bụ rie anụ kanda ma mee kpesa banyere ụdị kanda adịgboroja ọbụla ha hụrụ.
content_473	Atọhapụla ndị Chaịna atọọrọ n'Ebonyi Steeti
content_473	A tọhapụla ndị mba Chaịna abụọ atọọrọ n'Ebonyi  Steeti n'ụbọchị Wednezde izuụka gara aga mgbe ha na-arụrụ gọọmentị Ebonyi Steeti ọrụ.
content_473	Ọnụ na-ekwuru ndị uweojii na steeti ahụ bụ Loveth Oda kwuru na ọ bụ ndị uweojii zọpụtara ndị na-enweghi ọkọ ọbụla kọrọ ha n'ahụ.
content_473	Loveth kwuru na ndị ntọrị a gbahapụrụ ha n'ime ọhịa dị n'akụkụ ebe a tọọrọ ha n'ihi ọkụ ndị uweojii na-akwa ha n'ike.
content_473	N'aka nke ọzọ ndị ntọ tọọrọ mmadụ atọ na-arụ n'ụlọọrụ na-emepụta mmanụ agbidi na Rivers Steeti n'ụbọchi Satọde.
content_473	Ndị a atọọrọ gụnyere ụmụafọ Canada, Naịjirịa na Scotland.
content_473	N'ofesi
content_473	Pati na-achị na Spain enwela mmeri na ntuliaka mba ahụ mere ụnyaahụ.
content_473	Nke a ga-enye aka na-achị Spain bụ Pedro Sanchez na pati abụọ ohere ọzọ inwe nkwọrịta ihazi gọọmentị ọhụrụ.
content_473	N'akụkọ ọzọ
content_473	Ihe onyonyo Avengers: Endgame abụrụla ihe nkiri kachasị kpata ego na mmepe ya dịka oritere otu ijeri dọla na ọma abụọ.
content_473	Ihe nkiri a ji abalị ise kpata ego a.
content_473	Nkeji
content_473	Ihe nkiri
content_474	Ndị ọrụ kọmputa sị na ha achọghị Iyaloja
content_474	Computer village
content_474	Ndị na-azụ ahịa na Kọmpụta vileji nke Legọs akpọọla ekwo nkụ na ha agaghị anabata Iyalọja na Babaloja bụ nke achọrọ ịtụkwasị ha n'isi dịka omenala ndị Yoruba si dị.
content_474	Onyeisi ndị otu ahịa ahụ bụ Ahmed Ojikutu bụ ndị kpọrọ onwe ha Allied Products Dealers Association of Nigeria (CAPDAN) kwuru nke a ụnyaahụ mgbe ọ gwara ndị ntaakụkọ okwu.
content_474	Ndị na-azụ ahịa mere ngagharịiwe n'ụbọchị Tuzde iji gosi iwe ha ma rịọ ndị Naịjirịa niile ka ha ekwela ka amanye ha mama ukwu na papa ukwu n'ime ahịa ha.
content_474	Onye bụ Iyalọja?
content_474	Iyalọja bụ nwaanyị onyeisi ahịa dịka ụmụnwaanyị ahịa siri họpụta.
content_474	Dịka ọkammụta n'asụsụs Bisoye Elesin siri gwa BBC, ọ bụ Oba obodo ka o ruru ịhọpụta onye bụ Iyalọja.
content_474	O kwuru na ọ bụ omenala ịhọpụta onye na-azụ ahịa ebe ahụ ma sorokwa kwalite ahịa ahụ.
content_474	Elesin kwuru na ọ nwereike ọ gaghị enwe isi maọbụrụ na ahọpụta Iyalọja n'ahịa ebe e nwere ndị si n'agbụrụ dị icheiche.
content_474	May Day
content_474	Taa bụ ụbọchị enwepụtara maka ịja ndị ọrụ ike n'ụwa gbaa gburugburu bụkwa ụbọchị ezumike ndị ọrụ niile na Naịjirịa
content_474	Odeakwụkwọ Nigeria Labour Congress bụ Peter Ozo-Eson ji ohere a kpọọ oku ka amalite ịkwụ ndị ọrụ ụgwọ ọnwa opekatampe puku naịra iri atọ  n'ọnwa Mee a.
content_474	EFCC adọọla ndị Gọvanọ aka na ntị
content_474	Magu kọwaputara ego ya ndị otu ya chọputara na arọ gara aga na Vienna.
content_474	Onye nnọchite anya ụlọrụ Economic and Financial Crimes Commission arịọla ndị gọvanọ na-abata ọhụrụ na ndị ochie ha sepụ aka na ngarị na mpụ na mmalite ọrụ ahụrụ ha.
content_474	Ibrahim Magu bụ onye kwuru nke a n'ọkpakọ ndị gọvanọ ọhụrụ na ndị ochie sị na mpụ na ntọ bụ ihe kacha echere gọọmenti a aka mgba.
content_474	Trump na Moslem Brotherhood
content_474	Abdel Fattah al-Sisi na Trump
content_474	N'ofesi, Onyeisiala mba Amerika bụ Donald Trump ekwuola na gọọmentị ya ga-etinye aha ndị Moslem Brotherhood nke Ijipt dị ka ndị Omekataraihepụụjọ.
content_474	Trump kwuru nke a ụnyahụ mgbe onyeisi mba Ijipt bụ Abdel Fattah al-Sisi kpọtụrụ na obi ya bụ ebe ọ nọ kwuo na ọ ga-amachi ndị otu ahụ mmekọ gbasara njem na akụnaụba.
content_474	Egwuruegwu,
content_474	N'egwuruegwu,  Ajax ji otu ọkpụ goolu merie Tottenham n'asọmpi Uefa  Champion's league ụnyaahụ.
content_474	Goolu a si n'aka Donny van de Beek emeela ka Ajax manye otu ụkwụ n'agba ikpeazụ nke asọmpi a.
content_474	Gee nkeji anyị
content_475	"M tinye ihe nri n'ụlọ njuoyi, o mebie". "Enweghị ọkụ emebiela ahịa m na-azụ."
content_475	Nke a bụ ụfọdụ ihe ndị Enugu na-ekwu ma na-arịọ ka gọọmenti gbatara ha ọsọ enyemaka maka enweghị ọkụ latrịk.
content_476	Akụkọ ndị dị mkpa:
content_476	Tiwa Savage
content_476	Otiegwu a ma ama bụ Tiwa Savage ebinyela aka n'akwụkwọ nkwekọrịta nke ya na ụlọọrụ egwu ọka ibe n'ụwa bụ 'Universal Music Group' maka ikesa egwu ya n'ụwa niile.
content_476	Universal Music Group bụ ụlọọrụ ntipụta egwu so na ọkachamma na mba ụwa nke nwere ndị otiegwu kara aka gụnyere Aaliyah,Elton John,Katy Perry na Lady Gaga dịka ndị egwu ha.
content_476	Cheta na Tiwa Savage nọrọ na Mavin Record afọ asaa ebe ọ nọ tipụta ọtụtụ egwu wuru ewu dịka "Lover, lover."
content_476	N'ozi ekele nke onyeisi Mavin Records bụ Don Jazzy zipụtara n'igwe Instagram ya, o kerele Tiwa maka "ịbụ ihe mkpalite mụọ" nye ha n'ụlọọrụ ha ma kwee nkwa ikwado ya dịka ọ na-aga n'ihu.
content_476	Eze Thailand alụọla onye nche ya ma chie ya ezenwaanyị
content_476	Eze mba Thailand dịka ọ na-agbasa mmiri nsọ n'isi Ezenwaanyị Suthida
content_476	Eze Maha Vajiralongkorn nke dị afọ 66, alụọla Generalụ Suthida Vajiralongkorn Na Ayudhya, onye bụ  osote onyeisi ndị na-echekwa ya ma mee ya 'Ezenwaanyị Suthida'.
content_476	Eze Vajiralongkorn onye nwere ụmụ asaa, alụọla nwaanyị ugboro atọ ma gbasa.
content_476	Di na nwunye si Anambra gachara agbamakwụkwọ kubie - Uweojii
content_476	Akụkọ dị mkpa mere n'ụtụtụ a: Di na nwunye erela nwa ha
content_476	Abia fuel explosion: Ọkụ gbagburu ndị bi n'ụlọ m - Chuks benson
content_476	Eze na nwaanyị ọhụrụ ya a emeela enyị ọtụtụ afọ dịka  a na-ahụ ha abụọ n'ọha ọtụtụ afọ mana nke a bụ mbụ a na-akpọ okwu aha banyere mmekọrịta dị n'etiti ha.
content_476	Suthida na-arụbu n'ụgboelu mba Thai bụ 'Thai Airways' tupu Vajiralongkorn akpọpụta ya mee ya otu na ndị na-eche ya nche n'afọ 2014.
content_476	O mere ya generalụ n'afọ 2016.
content_476	Ndị ntọ atọrọla ọgọ onyeisi nche Buhari
content_476	Mmadụ anọ bu egbe wakporo ma tọrọ Alhaji Musa Umar bụ eze Daura, obodo onyeisiala Muhammadu Buhari n'abalị Wenezde.
content_476	Umar , onye e kwuru si n'ụlọụka alakụba ebe ọ gachara kpee ekpere pụta ma nọrọ ọdụ n'ihu ụlọ ya mgbe ndị omekeome wụbatara, gbalie egbe elu iji chụsasịa ndị mmadụ ma kpụrụ nwoke ahụ.
content_476	'Abụghị m onye ntọ' - Evans
content_476	Onye ntọ ṅụrụ ọgwụ ike anwụọla
content_476	Ntọrị ndị mmadụ na-arị ibe ya elu n'ugwu Awusa na nso nso a.
content_476	Na nso nso a , onyeisi ndị uweojii kwuru na opekatampe, atọrọla mmadụ 685 bido n'ọnwa mbụ n'afọ wee rue n'ọnwa Eprelụ afọ a.
content_476	Naanị abalị ole na ole, a tọrọ onyeisi ngalaba na-ahụ maka agụmakwụkwọ praimarị  nke a kpọrọ 'Universal Basic Education Commission" bụ Mohammad Mahmood Abubakar  na nwa ya nwaanyị abalị atọ.
content_476	gara aga.
content_476	Magu amajala ndị gọvanọ n'okwu nchekwa
content_476	Buhari họpụtara Magu ugboro abuọ ka ndị sineti were ya dịka onye isi EFCC
content_476	Onyeisi ụlọọrụ EFCC bụ Ibrahim Magu etiwela akị oyibo nsugbe.
content_476	Ọ sị na ụfọdụ ndị gọvanọ na kwanye ọkụ na nsogbu nchekwa na steetị ha ka gọọmentị etiti were tinyekwuoro ha ego na ego nchekwa a na-enye ha
content_476	EFCC atọghapụla ọgọ Atiku
content_476	Anyị ekwetala ịkwụ N27,000 dịka ụgwọ opekatampe - Ndị Gọvanọ
content_476	Unu etigbula ndị unu kwesiri ịchekwa - Ndị Gọvanọ ọwụwaanywanwụ
content_476	Ndị gọvanọ na afụnye ọkụ na nsogbu nchekwa iji nweta ego-MaguMagu arụala  ndị Gọvanọ aka ọjọọ gbasara.
content_476	Okorocha sị na Inec enweghị ike ịnapụ ya ike
content_476	Gọvanọ Imo Steeti bụ Rochas Okorocha ekwusiela ike na Inec enweghị ike ịnapụ ya mmeri o meriri na ntuliaka e mere n'ọnwa maachi.
content_476	Okorocha kwuru nke a n'akwụkwọ ọ degaara onyeisi ụlọọrụ Inec bụ Mahmood Yakubu bụ ebe o kwuru na Inec dara iwu site na ijichi asambodo ya.
content_476	CBN sị na ọtanisi agaghị abịa
content_476	Osote onyeisi Central Bank nke Naịjirịa bụ Joseph Nnanna ekwuola ka obodo dere jụụ na o bụghị eziokwu anisi ga-alọhachị na Naịjirịa.
content_476	Onyeisi  ọgbakọ ndị otu gọvanọ bụ Abdulaziz Yari kwuru na  e lewe anya ka ụsụ dowere ọnụ na ọtanisi nwere ike ịlọhachịte n'ala a afọ na-abịa.
content_476	Barcelona 3 - 0 Liverpool
content_476	Ụmụibe n'egwuruegwu, Barcelona etinyela otu ụkwụ n'asọmpi nke ikpeazụ site na mmeri ha jị ọkpụ atọ merie Liverpool ụnyahụ.
content_476	Goolu abụọ a Messi nyere mere ka goolu ya kụrụ ọnụ na narị isii kpọmkwem n'afọ iri na anọ.
content_476	Gụọ akụkọ a n'uju ebe a:
content_476	Barcelona etiela Liverpool ịgba
content_476	Gee Nkeji
content_476	Akụkọ ga-amasị gị:
content_476	Barcelona etiela Liverpool ịgba
content_476	Leicester aṅụọla Arsenal ka 'akpụrụ achia'
content_476	Ndigbo na Yoroba bụ otu afọ mụrụ - Oba Ogunwusi Adeyeye
content_477	Onye ntaakụkọ
content_477	E mee nwata ihe emere ibe ya obi adị ya mma.
content_477	Ọ bụ okwu a ka ndị ntaakụkọ sonyere na mkparịtaụka "BBC news Igbo" mere n'elu soshal midia n'ụbọchị mmemme nwereonwe ndị ntaakụkọ na mbaụwa niile kpụ n'ọnụ.
content_477	'Ọ nara m ngwa ọrụ m n'ike'
content_477	A tọhapụla onye ntaakụkọ Premium Times
content_477	Mmadụ abụọ tinyere ọnụ n'okwu a bụ Clara Okoro bụ onyeisi Brand World Media nakwa Emeka Madunagu bụkwa onye rụburu New Telegraph ọrụ dịka onye ntaakụkọ.
content_477	Ha gbadoro ukwu n'isiokwu atọ.
content_477	Nke mbụ bụ okwu ha na-agwa gọọmenti gbasara ịmapụta ego maka ịkwado ndị ntaakụkọ n'ụzọ pụrụ iche.
content_477	Ha nyere ndị Naịjirịa ndụmọdụ na ha na-enyocha ozi ọbụla ha na-ahụrụ maọbụ nụ maka ya.
content_477	Ndụmodụ ha nyesi ndị ntaakụkọ niile bụ ka ha kwudo n'eziokwu makana ọ bụ ndụ.
content_477	Akụkọ ndị ga-amasị gị:
content_477	Onye Igbo abụrụla 'Mayor' na London
content_477	Ihe Churchill sara ebubo Tonto boro ya
content_477	Tiwa Savage eferela Mavin Records aka, feghara Universal Music
content_478	Cardinal John Onaiyekan
content_478	Archibishop ụlọụka Katọlịk dị n'Abuja kwuru nke a ma gbarụọ ihu kwuo na ndị ọchịchị emeela ka Naịjirịa bụrụ mba ndị mmadụ achọghị ịnọzi na ya
content_478	O kwukwara na nke a kpatara na ụmụ ntorobia na-agbaga mba Yurop n'ụzọ ezighi ezi.
content_478	Onye ga-azọpụta otu Man U?
content_478	Ka ọ dị ugbua, Manchester United enweghi ebe ha ji azụ aga gbasara ibanye n'ogogo ndị nọ n'ọkwa otu ruo anọ na tebulu Premier League.
content_478	Huddersfield gbara mbọ hụ na ha tinyere Man Utd n'ọnọdụ "gawa agawa adịghị mma, lawa alawa adịghị mma".
content_478	Man United akụọla Huddersfeild gwogwo
content_478	Man City egweriela ọkpụkpụ Man United ka Everton bọkachara ha
content_478	Scott McTominay nke Man Utd bu ụzọ kpaa ike ka o nyere goolu na nkeji asatọ e ji malite asọmpi a.
content_478	Mana Isaac Mbenza nke Huddersfield gbajiri nku ha ji na-efe ka ọ gbanyere goolu ha ji saa ya na nkeji 60 nke ọkara nke abụọ.
content_478	Ntu a Huddersfield kpọrọ ha pụtara Man Utd agaghị eso ndị ga-agba na Champions League nke afọ na-abịa.
content_478	Gịnị na-esere Umahi, Nwodo na  IPOB?
content_478	Otu IPOB akatọọla aka na-achị Ebonyi steeti bụ David Umahi nakwa onyeisi Ohaneze Ndị Igbo bụ Ogbonnia Nwodo.
content_478	Ha mere nke a dịka Nwodo na Umahi gọrọ aka na ụkwụ ha n'iwu Ipob nyere sị ndị mmadụ nọrọ n'ụlọ n'ụbọchị 30 nke ọnwa Mee iji cheta ndị nwụrụ n'agha Biafra.
content_478	Akụkọ BBC Igbo na nkeji
content_478	Peter Obi na okwu ya gbasara ọdịnịhu Naịjirịa
content_478	Onye zọrọ oche osote onyeisiala n'okpuru pati PDP bụ Peter Obi ekwuputela ụjọ ya gbasara ọdịnịhụ Naịjirịa.
content_478	Na mkparịtaụka ya na ụlọọrụ mgbasa ozi Sun nke Naịjirịa nwere, Obi tụtara alọ etu NaịJirịa ga-esi gbanahụ nsogbu enweghị ọrụ ,iji ụgwọ nakwa ime ka ego ana-amapụta maka nchekwa obodo ghara ịla niyi.
content_478	Egwu chị ọkụ asọmpị Premier League taa
content_478	Manchester united na Huddersfield ga-achịpụ ya taa n'elekere abụọ nke ehihie
content_478	Asọmpị Premier League ka chi ọkụ dịka otu egwuregwu Chelsea nakwa Watford ga-achịpụ ya n'ụbọchị may 5 bụ taa n'ọgbọ egwuregwu Stamford bridge.
content_478	Huddersfield na man utd ga-ama aka n'elekere abụọ nke ehihie n'ọdọ egwuregwu John Smith ebe Arsenal na Brighton ga-ma onye ike ga-agwụ n'elekere anọ na ọkara.
content_478	Ihe ndị mmadụ na-ekwu maka arịrịọ Fada Mbaka rịọrọ Peter Obi
content_478	Peter Obi : Ọ bụ eziokwu na Igbo enweghị otu obi?
content_478	Ebubo ndị agha Naịjirịa gbasara May 29
content_478	Ụfọdụ pati ndọrọndọrọ ọchịchị ha na nke na-achị Naịjiria na-ama aka akatọla etu ndị agha Naịjirịa si pụta kwuo,
content_478	na ụfọdụ mmadụ na ndị mba ofesi na-agba mbọ ịhụ na ha ghasasiri mmemme may 29 ga-edubanye onyeisiala Muhammadu Buhari n'ọchịchị nke ugboro abụọ.
content_478	Ọnụ na-ekwuchitere ndị agha naịjirịa bụ Sagir Musa boro pati ndị a ebubo a,
content_478	ma kwukwa na ndị mba ofesi chọrọ ibute ọgbaghara n'etiti otu dịka 'Multinational Joint Task Force' na-agbaso ndị omekome dịka Boko Haram mgba.
content_478	N'ofesi
content_478	Ogbunigwe Israel gburu nne na nwa
content_478	Ndị agha gaza atụpụla ogbunigwe ruru narị abụọ na mba Israel dịka ndị agha Israel si kwuo.
content_478	Nke a butere ntụghachi ogbunigwe na ogige Palestine.
content_478	Mgbọ israel ji zaghachi ndị Palestine gburu mmadụ anọ gụnyere nne na nwa dịka ụlọrụ dị na gaza si kwuo.
content_478	Nkeji taa
content_478	Ihe nkiri
content_479	Akụkọ ndị dị mkpa:
content_479	EFCC akpụla onye ọrụ ụlọakụ ụlọikpe maka ikwu wayo N187m
content_479	Oliver Anidiobi
content_479	EFCC ngalaba nke Enugwu akpụpụla  Oliver Anidiobi, onye bụbụ onyeisi ngalaba ụlọakụ( a chọghị ịkpọ aha ha) n'ụlọikpe ukwu dị n'Enugwu maka ebubo ikwu chamdum nde otu narị naira na iri asatọ na asaa.
content_479	A na-ebo Anidiobi  ebubo iji ọkwa ya dịka onye na-ahụ maka akpaego obere ụlọakụ a kpọrọ 'OHHA Microfinance Bank' napụta ha ego ruru N187 ma zupu ya were ya rụọ ụlọelu ma zụkwa ala n'ebe dị iche iche. n'Enugwu.
content_479	Ọ bụ mgbe obere ụlọakụ ahụ chọọ imechi agbaego ha nwere n'ụlọakụ ahụ ka ha chọọpụtara na ego ha adaala mmiri.
content_479	Oge a gụpụtara ebubo ndị e boro Anidiobi nke gụnyere ịkpụ akwụkwọ nakwa izu ego ụlọakụ, o kwuru na 'ikpe amaghị ya.'
content_479	Okaikpe Ajah, onye lebanyere anya n'ikpe ahụ higharịrị ikpe ahụ rue abalị asaa nke ọnwa Juun ma nye iwu ka a tụnye Anidiobi na mkpọrọ.
content_479	Onye Naijiria abụrụla onyeisi ọgbakọ United Nations
content_479	Ọkammụta Tijjani Mohammad Bande abụrụla onyeisi ọgbakọ United Nations ọhụrụ.
content_479	Ọ bụ onyeisi nke na-apụ apụ bụ  María Fernanda Espinosa Garcés  gbara nke a n'anwụ na mkparịtaụka ha na Mịnịsta na-ahụ maka ihe na-eme na mba ndị ọzọ bụ Geoffrey Onyeama n'obi gọọmentị dị n'Abuja.
content_479	Ndị na-egosi iwe n'Abuja
content_479	Ọ bụkwa n'Abuja ka ndị na-eme ngosiwe gbochiri ụgbọala ọsote aka na-achị Naịjirịa bụ Ọkammụta Yemi Osinbajo.
content_479	Iwe ha bụ na ndịagha na-achọ ịnapụ ha ala ebe ha bi dịka Ọkammụta Osinbajo kwere ha nkwa na ọ ga-elebanye anya na okwu ahụ.
content_479	Na mba ofesi,
content_479	Ndị uweojii na mba  Mozambique anwụchiela mmadụ abụo eboro ebubo na ha tọrọ ma kwọgbuo ọtụ nwatakịrị anyarị na mba ahụ.
content_479	Ndị uweojii kwukwara na ndị ahụ anwuchiri ekwetaala na aka ha dị n'ọnwụ nwa ahụ.
content_479	N'egwuregwu,
content_479	Onye na-achịkọta otu Super Eagles nke Nịajirịa bụ Gernot Rohr ekwuola na o nwere olileanya na-aga ahazi okwu gbasara Samuel Chukwueze
content_479	Cheta na otu Villareal bụ ebe Chukwueze na-agba ekweghi hapụ ya soro gbaa n'asọmpị iko mba Afrịka.
content_479	Akụkọ BBC Igbo na nkeji
content_479	Ipob agbarụọla ihu nye ndị ọchịchị
content_479	IPOB na-ewe iwe gbasara egwu eke ndi agha Naijirịa gosiri n'Abia steeti
content_479	Ipob agbarụọla ihu maka nkatọ Dave Umahi, Willie Obiano nakwa Nnia Nwodo katọrọ atụmatụ ịgba abụbụ site na-ịtụkwụ n'ụlọ ụbọchị iri atọ nke ọnwa Mee.
content_479	Onye ozi Ipob bụ Emma Powerful sị na ndị isi a dị mma ịmere ebere maka uche ha dị na-azụm ahị otu ụbọchị karịa nwere onwe Biafra.
content_479	Global Road Safety week: Onye Road Safety ọbụla e jidere na-eri ngari ga-ata ahụhụ - FRSC
content_479	Ndị ọrụ nchekwa njem okporoụzọ
content_479	Mmemme ncheta izu ụka ndị ọrụ nchekwa n'okporoụzọ nke a kpọrọ 'Road Safety Week' amalitela n'Enugwu.Isi okwu mmemme ahụ nke afọ a bụ"Leadership for Road safety."
content_479	Dịka Sector Commander FRSC , Ogbonnia Kalu siri gwa ndị ntaakụkọ n'Enugwu, gọọmentị nke etiti, nke steeti nakwa United Nations ejikọla aka ịhụ na-echekwara ndụ ndị mmadụ.
content_479	Kọmishịọna na-ahụ maka njem bụ Vitus Okechi gwara ndị FRSC na ndị ọrụ ya ga na- adọnyere ndị ọrụ nchekwa okporouzọ ukwu oge niile.
content_479	Okechi gwara ọha ndị mmadụ, ka ha wetara ya aha ndi ọrụ ya ọbụla na-akpa agwa ekwesịghị ekwesị.Iji zaa ajụjụ ndị ntaakụkọ jụrụ , Sector Commander Ogbonnia Kalu kwuru na onye ọrụ ya ọbụla e jidere ka ọ nara akaazụ ga-ata ahụhụ dịka iwu Naijiri siri kwuo.
content_479	George Weah akwụsịla Mịnịsta mgbasaozi ya ọrụ n'ike maka okwu asị
content_479	George Weah bu onye gbaburu boolu tupu ọ banye n' ndọrọndọrọ ọchịchị
content_479	Onyeisiala mba Liberia agwala osote mịnịsta mgbasaozi  mba ahụ bụ Eugene Fahngon ka ọ nọtụ n'ụlọ nwa oge maka okwu ịkpa oke agbụrụ o kwuru n' igwe okwu Facebook ya.
content_479	Nke a na-eme dịka mba Amerịka katọchara okwu ahụ Fahngon kwuru.
content_479	Fahngon katọrọ ngagharịiwe megide gọọmentị nke e hiwere ga-eme n'abalị asaa nke ọnwa Juun nke o boro  ndị sị n'agbụrụ ndị ohu a tọhapụrụ atọha site na mba Amerịka ndị ọ kpọrọ 'ndị Liberia si Congo.'
content_479	N'ozi ha wepụtara, ụlọnnochịte anya mba Amerịka na Liberia sị n'okwu ahụ ekwesịghị ekwesịghị.
content_479	Ha kpọrọ oku ka onye ọbụla lekwasị anya n' kwalite obodo na ịkpa udo.
content_479	Ụlọikpe atọhapụla Adeleke ma higharia ikpe ya
content_479	Ademola Adeleke zọọ ọkwa gọvanọ Osun steeti n'aha PDP n'afọ 2018
content_479	Ụlọikpe majie nke Mpape dị n' Abuja atọhapụla Senatọ Ademola  Adeleke, onye zọrọ ọkwa gọvanọ Osun n'ọnụ egọ nde naira abụọ ma higharịa ikpe ahụ  n'abalị 24 nke Juun afọ 2019.
content_479	Cheta na ndị uweojii nwụchiburu Adeleke taa maka ebubo ' ịkpụ asambodo adịgboroja.'
content_479	Ndị PDP na-ebo ebubo na njide a bụ ka e were megharịa Adeleke anya maka mkpụpụ ọ kpụpụrụ otu APC n'ụlọikpe maka ndọrọndọrọ okwa gọvanọ  o kwenyere na ya meriri.
content_479	Boko Haram akaghị ndị agha eri ụkwọ
content_479	Boko Haram kwuru na nkuzi bekee bụ arụ
content_479	Ndị otu mgbasa ozi onyeisiala Buhari ekwuola na ebubo na Boko Haram ka ndị agha Naịjirịa eri ụgwọ ọnwa bụ ajambele.
content_479	Onyeisi ndị otu a bụ Niyi Akinsiju kwuru na kama, agụụ na anyụ ndị Boko Haram anya maka ụdịrị agha a na-ebuso ha ugbua.
content_479	Prime Minister Australia agwọrọ odeshi?
content_479	Scott Morrison Prime Minster Australia
content_479	N'ofesi, Prime Minister mba Australia aghọọla oji isi aghọ mgbo.
content_479	Atụrụ scott Morrison akwa n'isi ebe ọ na-achụ nta vootu mana akwa ahụ akụwaghị, kama ọ gara kwatuo otu agadị nwaanyị kwụ na akụkụ.
content_479	Man. City emeriela Liverpool
content_479	Man. City 1 - 0 Liverpool
content_479	N'egwuruegwu e, Manchester City gara be mmuo napụta Leicester city otu ọkpụ goolu ha jiri merie ha na Premier League ụnyahụ.
content_479	Mmeri a mere ka Man City bụrụ akwaa akwụrụ dịka ka ndị mbụ na ogoogo Premier League.
content_479	Ụlọikpe atọghapụla Adeleke ma higharia ikpe ya
content_479	Gee Nkeji Igbo ebe a
content_479	Akụkọ ga-amasị gị
content_479	NIU amachiela ndị Gọvanọ maka ego
content_479	Ụka Anglican achụọla ụkọchukwu abụọ na-edina onwe ha
content_479	Aka ndị uweojii akparala di na nwunye rere nwa ha
content_480	EFCC asaala Saraki: 'Anyị nwere ihe akaebe megide gị'
content_480	Ndị Sịnetị a bụ nke onyeisi ha bụ Bukola Saraki bụ nke agba asatọ n'ime ọchịchị onye kwuo uche ya
content_480	Ndị Sịnetị a bụ nke onyeisi ha bụ Bukola Saraki bụ nke agba asatọ n'ime ọchịchị onye-kwuo-uche-ya
content_480	EFCC na Bukola Saraki na-achịpụzị ya ugbua dịka ha na-arụrịta onwe ha aka n'ọnụ.
content_480	N'ozi ngalaba gọọmenti ahụ na-ebu aga megide nrụrụaka wepụtara na Wenezde, ha kwuru na ha nwere ihe akaebe zuru ha inyocha ihe Saraki mere oge ọ bụ gọvanọ Kwara steeti nakwa ụlọomeiwu.
content_480	'Saraki ga-aza oku' - Onye ndụmọdụ Saraki
content_480	Bukola Saraki agbajọọla ndị APC
content_480	Saraki  site n'ọnụ onye na ekwuru ya bụ Yusuph Olaniyonu boburu EFCC ebubo 'ịta ya amusu' dịka ọ rụụ aka na ọ bụ ndị ndọrọndọrọ ọchịchị ndị na-achọ ịchụ ya ọbọ bụ ndị ziri EFCC ha chụwa ya.
content_480	Mana ọnụ na-ekwuru EFCC bụ Tony Orilade kwuru na 'ọ bụ maka ọdịmma ọha nakwa ọdịmma Saraki na-enyeochara gosi n'aka ya dị ọcha.'
content_480	"E nwere ọtụtụ akwụkwọ mkpesa e detara nakwa ihe akaebe megide Sararki e detara EFCC nke na Saraki na onwe ya ga-ekweta na ọ ka mma ka e tinye anya na mmiri were nyocha ọrụ ya dịka odibo ọha."
content_480	Ego mbute akpụpụla ụmụnne atọ ụlọmkpọrọ
content_480	Ikpe amaala ụmụnne atọ maka nrụrụaka n'ego ruru otu nde pounds na mba Briten.
content_480	Okemiorukaye Nakpodia, Unuakpotovo Nakpodia na Esther Nakpodia bụ ụmụ Naijiria ndị ji ọbaego dị na Naịjirịa arụ akụrụka.
content_480	Onye kwụ chịm ka okwute?
content_480	Onye zọrọ osote onyeisiala Naịjirịa n'okpuru otu PDP bụ Peter Obi ekwuola na ọ kwụ chịm ka ukwu ọjị.
content_480	Ka a na-ekwu nke a,  Obi febara Abuja ebe ọ gara ụlọikpe pụrụiche ehibere iji nyocha mpụtara ntụlịaka afọ a.
content_480	Aha ya bụ...
content_480	A gụọla nwa ọhụrụ ọkparaeze Harry nke mba Briten aha
content_480	A gụrụ ya Archie Harrison Mountbatten-Windsor, ya bụ "Harry" dịka nna ya.
content_480	Akụkọ BBC Igbo na nkeji
content_480	Buhari ehiwela North-East Development Commission
content_480	Onyeisiala Muhammadu Buhari ehiwela North-East Development Commission nke a mapụtara ijeri Naira iri(N10bn) maka mbido ya.
content_480	Onyeisiala Muhammadu Buhari kpọpụtara  Generalụ Paul Tarfa dịka onyeisioche ụlọrụ ọhụrụ.
content_480	Ụlọọrụ ahụ ga-ahụ maka iwugharị obodo mkpamkpa ndị Boko-Haram kpụrụ isi n'Ọwụwa-Anyanwụ Ugwu Naijiria.
content_480	E mere emume mgbape kọmịshọn ahụ n'obi gọọmenti etiti n' Abuja n'ụbọchị Wenezde.
content_480	Gịnị mere Annie Idibịa, nwunye Tuface ji ewu na soshal midia?
content_480	Aha Annie Idibia, nwunye otiegwu a ma ama na-ewu na-akpọtụ akpọtụ na soshal midia maka ọnwụ nna  ya bụ Macaulay onye nwụrụ n'ọrịa kansa.
content_480	Anne, onye Akwa-Ibom kwupụtara maka ọnwụ nna ya n' igwe okwu Instagram ya ebe ọ nọ kele nna ya laa n'udo.
content_480	Ọtụtụ ndị a ma ama dịka Banky W na-ekelekwa ya n'ọnwụ nna ya.
content_480	Ụmụ Naijiria sonyekwara Annie na-atụ arịrị maka ọnwụ nna ya.
content_480	Ndị uweojii wakporo nwaanyị ga-ata ahụhụ
content_480	Ntaram ahụhụ ga-adịrị ndị uweojii ọbụla aka ha dị na idina nwaanyị n'ike.
content_480	O bụ Adamu Mohammed, onyeisi ndị uweojii mgbe ọ na-ekwu maka ndị otu ha eboro ebubo ịwakpọ ụmụnwaanyị n'ike bụ ndị ha jidere n'ụlọawantilo n'Abuja.
content_480	'A ga-ata ndị uweojii na-anwụchi ụmụnwaanyị ahụhụ'
content_480	NLC na Ngige ga-achipụ ya
content_480	N'otu Abụja ahụ ụnyahụ ka onyeisi ndị ọrụ Bekee bụ Ayuba Wabba nọ foro ntutu taa na ya ga-eme ka ihe siere Chris Ngige ike na ọnọdụ ọrụ ya,
content_480	Waba n'ekwu na Ngịge jị aghụghọ na-akpachapụ ido n'iyiọrụ ndị ahọpụtara n'isi Nigeria Social Insurance Trust Fund.
content_480	Ogbunigwe na Pakistan
content_480	Ka anyị feega Pakistan ebe ogbunigwe gburu ihe dịka mmadụ abụọ na ụlọekpere ndị alakụba nke ndị otu Sufi dị na Lahore.
content_480	Akụkọ n'eru anyị ntị na-ekwu na ọtụtụ mmadụ meruru ahụ  ebe ahụ.
content_480	Liverpool 4 - 0 Barcelona
content_480	Merenụ Messi "mercy"
content_480	Ka anyị bata n'egwuruegwu ebe ụzụ tụrụ ụnyahụ na Liverpool batara na agba nke ikpeazụ site na iji ọkpụ anọ merie Barcelona.
content_480	Nke a bụ nke ugboro abụọ ha na-abata n'agba nke ikpe azụ n'otu ahịrị n'egwuruegwu Champions League.
content_480	Nkeji
content_480	Akụkọ ga-amasị gị
content_480	Boko Haram sị ka akwụọ N100m n'isi Abraham Amuta
content_480	Ọgọdọ ụmụnwaanyị sụ bịa Met Gala 2019 bụ ọgbara Igbo gharịị
content_481	O were ewu na ọkụkọ anya na Ndigbo so n'agbụrụ anaghị alụkarị di na nwunye n'oge na Naijiria.
content_481	Ị na-ajụ ihe butere ya?
content_481	Ndị ọbịa tụnyere ọnụ na mkparịtaụka banyere okwu a na Facebook Live BBC Igbo hiwere ụbọchị Fraide gụnyere Chisom Ojukwu bụ onye MC, Anita Joseph, onye ihe nkiri na ọkachamara n'ihe gbasara mmekọrịta mmadụ na ibe bụ Obioma Ogakwu, rụtụrụ aka n'ụfọdụ ihe.
content_481	Etu ndị Igbo si agba "alụkwaghịm"
content_481	Ihe iri agbọghọ ugbua chọrọ na nwoke ga-alụ ya
content_481	Nwoke, ị na-enyere nwunye gị aka n’ụlọ?
content_481	Lee ihe ndị ha rụtụrụ aka ebe a:
content_481	1. Apụghị apụ.
content_481	Nne na nna Igbo na-apa ụmụnwaanyị ka akwa, ha agaghị ekwe ka nwata nwaanyị toruola afọ iri abụọ biri onwe ya.
content_481	Chisom Ojukwu jụrụ sị "Ọ bụrụ na nwaanyị enweghị ohere pụọ apụọ, ọ bụ n'ime ụlọ ka m ga-achọta ya?"
content_481	Ndị ọbịa na-etinye ọnụ n'okwu
content_481	2. Ihe e ji alụ nwaanyị n'ala Igbo karịrị akarị.
content_481	Obioma Ogakwu rụtụrụ aka na "Ndị be anyị kwesịrị ka e wetulata ihe dị na 'list' e ji alụ nwaanyị. O kwesịrị ka ọ gbadata ka e were nyere nwoke aka."
content_481	Ogakwu rụtụkwara aka n'obodo ndị merela nke a.
content_481	3.Ịhụnanya na-ahụzị ụzọ
content_481	Ogakwu kwuru na "ego ekwesịghị ịkwụsị gị ịlụ nwaanyị mana ọ bụrụ na nwaanyị ị chọrọ ịlụ, na anya ya dị n'ego, ọ gaghị eme."
content_481	Mana Ojukwu rụtụrụ aka na "anaghị ahụkarị ụmụnwaanyị chọrọ ikwado nwoke na-agba mbọ mana ọ hụbeghị ego."
content_481	4. Ihe isi ike
content_481	Ojukwu na-eti mkpụ na "Obodo siri ike" nke mere na ụmụokorobia ga-agụcha akwụkwọ ha agaghị enweta ọrụ ma ya fọdụ inweta ego iji lụọ nwaanyị oge ha tozuru ya.
content_482	Ụlọọrụ na-ahụ maka uke ejji aba Mahadum na Naịjirịa
content_482	Jamb ụlọọrụ na-ahụ maka uke ejji aba Mahadum na Naịjirịa
content_482	Ụlọọrụ Jamb ewepụla aha mmadụ atọ kachasị mee nke ọma n'ule eji aba Mahadum nke afọ,
content_482	Ndị a gụnyere Ezenala Ekene Franlin bụ onye Imo Steeti dị afọ iri na ise, o nwere akara dị 347, ọ họrọ Mahadum Legọs dịka nke mbụ ya.
content_482	I ji aghụghọ lee Jamb?
content_482	Etu Jamb ji nwụchie ndị 'gbara mgbọ' n'ule
content_482	Osote ya bụ Igbam Emmanuel Chidiebere bụ onye Abia Steeti dị afọ iri na isii, nwetere akara dị 346 ma họrọ kwa Mahadum Legọs dịka nke mbụ ya.
content_482	Nke atọ bụ Olowu Isaac Olamilekan bụ onye Osun Steeti, nwetere akara 345, Mahadum ọ họrọ bụ Obafemi Awolowo.
content_482	Onye na-ahụ maka idebanye aha n'ule a bụ Ishaq Oloyede kwuru na onye nke mbụ na nke abụọ nwereike ha agaghị aba Mahadum n'afọ a n'ihi afọ ole ha gbara.
content_482	Ule eji aba n'agụmaakwụkwọ mahadum nke afọ 2019 bụ Jamb apụtala taa dịka ụlọọrụ na-ahụ maka ule a si kwuo.
content_482	Onye na-ahụ maka idebanye aha n'ule ahụ bụ ọkanmụta Ishaq Oloyede bere akwa dịka ọ na-ewepụta ozi banyere mpụtara ule Jamb 2019 bụ nke elere n'izuụka ole na ole gara aga.
content_482	O kwuru na isi akwa ya bụ n'ihi oke nrụrụaka jupụtara n'ule nke afọ a n'ọgbọ dị iche iche elere ule a na Naịjirịa.
content_482	Ule Jamb ejidela ọtụtụ ndị mmadụ rue ọtụtụ afọ tupu ha abanye mahadum
content_482	Oleyede kwuru na ndị ọrụ nchekwa dị iche iche gụnyere ndị 'Force Intelligence Bureau (FIB)' nyere ha aka n'ebe ọ dị ukwuu i nwuchi ndị aka ha dị na nrụrụaka ule a.
content_482	O kwuru na ha wepụtara mpụtara ule dị otu nde na ọma asaa (1,792,719) ebe ha kpachiri mpụtara ule ruru puku iri atọ na anọ (34,120) bụ ndị a na-enyocha maka nrụrụaka.
content_482	Ị chọrọ ị mata ihe nwere n'ule Jamb were ekentị gị ziga ozi 'RESULT' n'akara obere a 55019.
content_482	Sịnetọ Ned Nwoko enwetala asambodo n'aka Inec
content_482	Ụlọọrụ Inec anapụla Peter Nwaoboshi asambodo Sịnetọ ma nye ya Ned Nwoko dịka onye ga-anọchite anya mpaghara Delta North n'ụlọomeiwu.
content_482	Nke a na-abịa dịka ụlọikpe nọ n'Abuja na Wednezde chụrụ Peter Nwaoboshi n'ọkwa ahụ n'ihi ihe mgbagwoju anya dị na ntuliaka ime ụlọ PDP mere.
content_482	N'ofesi
content_482	Ndị oji egbe awakpoola ụlọ oriri 5 star dị na Balochistan nke mba Pakista bụ ebe ndị mba China  hiwere ọtụtụ azụmaahịa.
content_482	E gbuola otu onye ọrụ nchekwa dịka otu kpọrọ onwe ha Balochisten Liberation Army sị n'aka ha dị na mwakpo a.
content_482	N'egwuregwu
content_482	Onye nchịkọta otu egwu bọọlụ Juventus bụ Massimilliano Allegri akatọọla ozi na-efegharị na ọ chọrọ ịhapụ Juventus
content_482	Allegri kwuru kama na ọ ga-ezute onyeisi otu ahụ bụ Andrea Agnelli n'izuụka na-abịaka na mkparịtaụka.
content_482	Nkeji
content_482	Ihe nkiri
content_482	Kedu ebe Kano kwụ akwụ?
content_482	Gọvanọ Ganduje gọrọ na ụmụaka soghị binye aka na ndọrọdọrọ ọchịchị emere na Kano
content_482	Otu ụlọikpe kachasị na Kano steeti agwaala gọọmentị steeti ahụ ha kwụrụ ebe ha nọ n'ịkewapụta ala eze Emir anọ ọzọ n'ime nke dị adị.
content_482	Cheta na aka na-achị Kano steeti bụ Abdullahi Ganduje binyere aka n'akwụkwọ iwu ga-ekewapụta ala eze ọhụrụ anọ n'ime nke dị adị nke ndị mmadụ katọrọ.
content_482	Unu a na-ege ntị?
content_482	Maka na e meela nwa ada Igbo ọzọ Mayor na okpuruọchịchị Einfield nke dị n'obodo London mba Briten.
content_482	Kate Anolue bụ onye Nanka ga-eso Cryril Ezeajụghị bụrụ ndị ojii mbụ a ga-eme Mayor na Kasul ha.
content_482	N'egwuregwu,
content_482	Gernot Rohr onye nkuzi Super Eagles
content_482	Gernot Rohr bụ aka na-achịkọta otu Super Eagles chị aka n'obi ugbua gbara ahụike Odion Ighalo nke Naịjirịa merụrụ ahụ n'ụbọchị Fraide.
content_482	Ọ bụ maka na a na-atụ anya na Ighalo ga-eso Naịjirịa mme njem ịbulata iko mba Afrịka n'afọ a.
content_482	Gee Nkeji ebe a
content_483	Millano
content_483	Onye na-eme ihe nkiri ama ama dịka Alyssa Milano arịọla ụmụnwaaanyị ka ha gba abụbụ mmekọ ahụ ha na nwoke.
content_483	Ọ gwara ha mee nke a iji gosi iwe ha gbasara iwu ọhụrụ ewepụtara na steeti Georgia dị na mba US.
content_483	Ihe mere ụfọdụ ụmụnwoke ji 'alụ' nwabebi
content_483	Mịchaa ya ọnụ, gosi ya ịhụnanya taa na-emefughi oke ego
content_483	Iwu ahụ na-emegide nwaanyị ikekpa ime.
content_483	Nke a mere #Sexstrike ji ewu n'elu soshal midia.
content_483	N'akụkọ ọzọ,
content_483	Aka chiburu Naịjirịa bụ Goodluck Jonathan ekwuola na onweghị ụlọ, ọbaego maọbụ azụmahịa o nwere na mba ofesi.
content_483	Ọnụ na-ekwuchitere ya bụ Ikechukwu Eze depụtara nke a n'akwụkwọ ozi n'iji saghachị akụkọ pụtara na ọkaịwu gọọmenti etiti tinyere aha ya n'ikpe dị n'ụlọikpe dị na London maka ebubo ịna aka azụ
content_483	azụmahịa mmanụ na-akwụghị ọtọ.
content_483	Achụpụla Boko Haram n'obodo anọ na Borno
content_483	Ndị agha ka na-ebuso ndị agha iyi egwu dị iche iche agha n'ala Naịjiria
content_483	Ndị agha Naịjirịa egbuola ndị omekatara pụọ ụjọ n'anya akpọrọ Boko Haram anọ dịka ha na-eme atụmaatụ "Ọnyịrị ọnwụ" .
content_483	Ọnụ na-ekwuchitere ndị agha Naịjirịa bụ Sagir Musa kwukwara na ha hazigharịala obodo
content_483	Surdewalla, Ranwa, Baladayo, Sabon Gari na Shetimeri ebe ndị omekoome a na-akpa mkpa mkpa di egwu.
content_483	N'egwuregwu,
content_483	Manchester city emeriela English Premier League nke izu 2018/2019 dịka ha merichara Brighton ọkpụ anọ asatara otu.
content_483	City gbagoro n'ogo nke mbụ tebulu Premier League dịka ha ji otu pointi gafee Liverpool n'ọzị n'ogo abụọ.
content_483	Nkeji taa
content_483	Ihe nkiri
content_484	Ndị eboro ebubo isonye n'otu nzuzo
content_484	Ihe ruru ụmụ ntorobia iri na itoolu na-ezuike n'ụlọ mkpọrọ ugbua dịka aka ndị uweojii kparala ha.
content_484	N'akwụkọ ozi nke ndị uiweojii ziputere, ọ bụ maka ọrụ otu nzuzo ka eji nwụchị ndị ahụ.
content_484	Ihe mere n'etiti ndị uweojii na Ipob na Nnewi
content_484	Ipob na ndị uweojii na-ama aka
content_484	Ọ bụ mgbe ha na-achọ ịkpọbata ndị otu ọhụrụ na otu ha n'ịkpa Ukulu dị na Dunukọfịa ka anwụchiri ha.
content_484	Ụfọdụ ihe ndị a natara ha gụnyere ọtụmọkpọ dị icheiche, mma, ịgba na njirimara otu nzuzo Aye.
content_484	Ozuolara ndị abalịdịegwu
content_484	Ndị uweojii na Anambra steeti anwụchiela ụmụnwoke atọ eboro ebubo na ha bụ ndị abali dị egwu na mpaghara Nkpọr n'Anambra steeti.
content_484	Ndị ahụ anwụchiri bụ Friday Okpe, Peter Ochai na Chukwuebuka Okafor ma kwuo na ha amalitela nyocha banyere okwu ha.
content_484	Ndị uweojii anwụchiela ndị otu ọjọọ 25
content_484	IPOB a na-aba mba na gịnị mere?
content_484	30 Mee 1967 bụ ụbọchị agha Biafra na Naịjirịa bidoro
content_484	Otu Ipob apụtala ịkwu na onweghi onye pụrụ ịmegide iwu ha manyere na ndị mmadụ ga-anọ n'ụlọ iji cheta ndị nwụrụ n'agha Biafra.
content_484	Ọnụ na-ekwuchitere Emma Powerful kwuru na ọ bụ ihe mwute na ọ nwere ndị kwadoro n'ime onwe ha imebi ya bụ ihe.
content_484	Na mba ofesi
content_484	Otu meriri na ntuliaka e mere na mba SawỤt Afrịka bụ ANC ekweela ndị mba ahụ nkwa na ha ga-enye ha mbido ọhụrụ.
content_484	Cyril Ramaphosa na-efe ọkọlọtọ otu ahụ kwekwara nkwa na ọ ga-akpọbata ndị ntorobia n'ụsoro ọchịchị.
content_484	N'egwregwu,
content_484	Ohere imeri asọmpị Bundesliga nara Bayern Munich n'iyi dịka ha na otu Red Bull Leipzig gbara onwe ha onye laba onye laba.
content_484	Gee Nkeji ebe a:
content_485	Abụbọ ọrụ ndị TUC mere na steeti ndị ọzọ amịtaghị mkpụrụ dịka ndị ntaakụkọ BBC si chọpụta.
content_485	N'ụlọọrụ TCN dị na Abuja, ndị ọrụ pụtara kwụsị ngagharịwe ndị ndị TUC na-eme ma kwuo na ha na-emebisiri ha ihe.
content_485	'Enweghi ọkụ latrịk emeela anyị ịwa n'Enugu'
content_485	Ị ma na e nwere ike iji akpụ emepụta ọkụ latrik?
content_485	Ndị ọrụ latrịk kwuru na ọkụ latrik agaghị enwu ọfụma ruo afọ 2023
content_485	Na Rivers steeti, onyeisi ndị TCN bụ Austin Jonah kwuru na ha nweteghị ozi ngagharịwe a n'oge mana ha ga-ebido ụbọchị Tusde na-abịanụ.
content_485	Cheta na Otu jikọrọ ndị ọrụ na Naijiria bụ TUC nke Enugwu agbachiela ụlọ ọrụ n'enye ọkụ latrik bụ "Transmission Company of Naijiria" (TCN) n'aha ịchafụ.
content_485	Ndị ọru bukakwụkwọ edepụtara iwe ha, wee na-agagharị n'gburugburu.
content_485	Onye isi TUC Enugwu bụ Comrade Igbokwe Chukwuma Igbokwe du ndị ọrụ TCN were zọchịe n'ụlọ ọrụ ahụ ime ngagharị iwe maka mmegbu ha sịrị na onye isi kachasị ụlọ ọrụ ahụ na-emegbu ndị ọrụ.
content_485	PHCN kwesịrị inye gị ọnwa atọ tupu ha achabie ọkụ - Ọkaiwu
content_485	Mmepụta ọkụ latrik arịala
content_485	Ndị ọrụ ahụ ji iwe mechie ụzọ esi aba na ya bụ ụlọ ọrụ, buru akwụkwọ ha depụtara iwe ha ma na-agụ egwu ka obi dị ha.
content_485	Igbokwe kwuru na GU Mohammed bụ onye isi ụlọ ọrụ ahụ na-ejị ndị ọrụ ụgwọ, na-enye ndị mmadụ akwụkwọ nkọwa ajọ agwa etu osiri masị ya.
content_485	Ndị otu TUC depụtara mkpa ha chọrọ ka ndị isi ụlọọrụ TCN mere ha
content_485	Ha kwukwara na o na-ebutu onye ọbụla gosiri iwe ya n'ọkwa na-eleghị anya n'azụ.
content_485	Otu onye ụlọ ọrụ TCN so na-eme ngagharị iwe bụ Ogbonna Hillary kwara arịrị na onye isi ha bụ UG Mohammed ga alarịrị n'ọrụ n'ihi na ọchịchị ya bụ Eze onye agwalam.
content_485	Ndị ọru bukakwụkwọ edepụtara iwe ha, wee na-agagharị n'gburugburu.
content_485	Ogbonna kwuru na orubere ha niile bụ nke akwụsịrị ịkwụ ha n'ịhị na ha jụrụ ndị isi ajụjụ.
content_485	Ndị ọrụ ahụ boro Mohammed ebubo na akụrụngwa latrik karịrị akpati puku asaa na ụma gọmenti tụlatata n'afọ gara aga bụ nke Mohammed agwaghị ha ka osiri gaa rue tata.
content_485	Ode akwụkwọ ndị TUC Enugwu bụ Ben Asogwa kwukwara na ha agaghị ekwe ka mmadụ banye ma ọ bụ pụọ na ụlọ ọrụ ahụ tata ganye na gọmentị emere ha ebum n'obi ha.
content_485	Akụkọ ndị ga-amasị gị:
content_485	Onyeisiala Igbo ga-abụ ọpụrụiche- Jim Nwobodo
content_485	Ihe mere m ji wepụ akpa nwa m - Nse Ikpe Etim
content_485	Lee ndị ga-eyi 'Golden Boot' n'afọ a
content_486	Akụkọ dị mkpa
content_486	Anyị ga-anwale Ekene tupu a nabata ya - Unilag
content_486	Mahadum Lagos
content_486	Mahadum Lagos ekwuola na Ekene Franklin kachasị nwete akara n'ule Jamb nke afọ a ga-ebụzọ lee ule nke ụlọakwụkwọ ha na-ahazi tupu ekwuo okwu ị nabata ya.
content_486	Ọnụ na-ekwuru Mahadum a bụ Salau Tajudeen kwuru na agbanyeghi na o nwere akara kachasị n'ule Jamb apụtaghị na ọ ga-eme nke ọma n'ulo ha.
content_486	Nwafọ Imo dị afọ 15 kachasị mee nke ọma n'ule Jamb
content_486	O kwuru na mmadụ nwereike ime nke ọma n'ule Jamb ma dakasịa n'ụle ndị ọzọ.
content_486	Cheta na Ekene bụ nwafọ Imo Steeti gbara afọ iri na ise nwere akara dị 347 n'ule Jamb nke mere ya onye kachasị mee nke ọma n'ule a.
content_486	Mohammed Salah, Pierre-Emerick Aubameyang na Sadio Mane ga-ekekọrịta okpueze 'Golden Boot' n'asọmpị Premier League
content_486	Ha ritere nke a n'ihi ọkpụ goolu iri abụo na abụọ ha gbara n'asọmpị ahụ.
content_486	Mohammed Salah na Sadio Mane na-agbara Liverpool bọọlụ ebe Aubameyang na-agbara Arsenal.
content_486	Ụbọchị onyekwuouche ya ka bụ 29 Mee
content_486	Garba Shehu na one of di tok-tok pipo of President Buhari
content_486	Onye enyemaka pụrụcihe onyeisiala Naịjirịa bụ Garba Shehu agbaghala okwu na-efegharị na gọọmentị etiti na-akwado ịgbanwe ụbọchị onyekwuouche ya ruo Juun 12.
content_486	Shehu kwuru na agba nke mbụ nke onyeisiala na-agwụcha n'ụbọchị iri abụọ na itoolu nke ọnwa Mee.
content_486	Gịnị mere onyeisiala Igbo?
content_486	Aka chịburu Anambra steeti bụ Jim Nwobodo etinyela onụ n'okwu gbasara onye Igbo ịbụ onyeisiala Naịjirịa
content_486	O kwuru na ihe dị iche ga-adị ma onye Igbo rigo n'ọkwa onyeisiala Naịjirịa.
content_486	Na mba ofesi
content_486	A wakpola Burkina Faso mbụ n'afọ 2016
content_486	Ndị omekome na mba Burkina Faso abaala n'imụlọụka gbagbuo mmadụ isii gụnyere ụkọchụkwụ na-aka ụka ebe ahụ.
content_486	Ha gbakwara ụlọụka ahụ na ụlọ ndị ọzọ dị ya nso ọkụ tupu ndị ahụ ruru mmadụ iri atọ e si ebe ahụ pụọ
content_486	Gee Nkeji ebe a:
content_486	Ihe nkiri taa
content_487	Ebe ụlọ dara n' Enugwu
content_487	Ihe ịgba anya mmiri mere n'Idaw River Enugwu ebe ụlọ a na-arụ arụ dagburu otu nwa nwoke na-enyere aka na ya bụ ọrụ.
content_487	Chidera Odoh, onye gbara afọ iri abụọ na otu nọ na okpuru ụlọ ahụ arụ ọrụ ya, oge ozere ma dagbuo ya.
content_487	Building collapse: Ihe isii mere ọtụtụ ụlọ ji ada
content_487	Ụlọ ọzọ adaala merụọ mmadụ anọ ahụ na Legọs
content_487	Ndị gburu gburu Ikirike village n'Ijwa Idaw River gbara mbọ ịdọpụta ya bụ nwatakịrị na ndụ mana okweghị ha.
content_487	Ndị otu SEMA, NEMA, REDCROSS na ECTDA butere ụgbọala 'caterpillar' na ngwaọrụ ha ndị ọzọ wee nyere aka gbarie nnukwu okwute tupu a dọpụta ozu ya bụ nwaokorobịa.
content_487	Building collapse in Lagos: Gọọmenti amalịtela ịkpụda ụlọ ndị a gbajọrọ
content_487	Onye isi ndị NEMA ngalaba nke Enugwu bụ Fred Aṅụsim kwuru na odoro anya na ọbụ ụlọ adigboroja ka onye nwe ya bụ ụlọ na arụ wee kwee nkwa na ndị ụlọ ọrụ ya ga-enyere aka nwude onye nwe ụlọ nakwa Engineer na-arụrụ ya ụlọ ka ha kọwaa ụzụ kuziere ha ịkpụ ogene.
content_487	Ndị ọrụ gbatagbata nyere aka gbapúta ozu nwokorobịa ahụ
content_487	Onye nnochite anya SEMA n'Enugwu bụ Nkechi Eneh Kwuru na ya ga-eme nchọpụta ihe mere ya bụ ụlọ ana-arụ arụ jiri daa.
content_487	Nchọpụta gosiri na ya bụ nwa okorobịa nwụrụ anwụ Chideraa Odo gbara afọ ihe dịka iri abụọ na otu, nna ya bụ onye uweojii lara ezumike nka, ebe ha bị na Police detective college Enugwu.
content_487	Ndị agbata obi ya na police barack kwuru na nwatakịrị ahụ na-agba mbọ nke ukwuu nke na ọ na aga eso arụ ụlọ were na enweta ego oji enyere onwe ya aka ma na akwadobe ide Jamb.
content_487	Nwa nne ya nwaanyị kwuru na Chideraa dịka olileanya ezinaụlọ ha were kwuo na ha dịzị ka ndị ọkụ ha nyụrụ n'ike. Anyị enweghị ike ịgba nne na nna ya ajụjụ ọnụ n'ihi na ibe akwa na iru uju karịrị ebe ahụ.
content_487	Mazị Tim Adibe bụ onye agbataobi ya ụlọ dara ada kpọkuru ministri gọmenti Enugwu steeti ọ dị na-aka ka ha na enyocha ụlọ ọbụla a na-arụ ọhụrụ iji mata ma ha esoro ihe iwu ịrụ ụlọ kwuru.
content_487	Onitsha Tanker Accident : 'Ọtụtụ mmadụ anwụọla tupu ebute ha n'ụlọọgwụ anyị' - Dọkinta
content_487	'Esi m Abuja ala Enugwu maka akwamozu mama nnukwu m were hụzịa onwe m n'ụlọọgwu'
content_487	Adibe onye kwuru na ya bụ onye otu ndị Engineer kwuru na ọ bụ iji akụrụngwa adigboroja nakwa iji Engineer adịgboroja rụọ ụlọ na-ebute ụlọ ida ada ma dagbuo mmadụ.
content_487	Ihe ịgba anya mmiri mere n'Idaw River Enugwu ebe ụlọ a na-arụ arụ dagburu otu nwa nwoke na-enyere aka na ya bụ ọrụ.
content_487	Akụkọ ga-amasị gị:
content_487	Ihe mere m ji wepụ akpa nwa m - Nse Ikpe Etim
content_487	Ada Igbo ọzọ abụrụla 'Mayor' Enfield na mba Briten
content_487	Ndị mmadụ ejighị ụbọchị ncheta ọmụmụ Leah Sharibu gwu egwu
content_487	Ohaneze asaala Garba Shehu:  O nweghị ‘sacramentị’ jịkọrọ anyị na Miyetti Allah
content_488	Maka Akun Ibiam Airport Enugwu,
content_488	Gọọmentị Enugu steeti emechiela ahịa Orie Emene na ọdụanụ dịketere ọdọugboelu Akanu Ibiam International Airport dị n'Emena.
content_488	Nke a mere ka Federal Airports Authority of Nigeria (FAAN) dọchara aka na ntị na ha nwere ike imechi ya bụ Ọdọugbọelụ maka ọnọdụ nchekwa ya.
content_488	Mịnịsta na-ahụ maka ihe gbasara mbata na mfepụ ụgbọlelu Naịjirịa bụ Hadi Sirika ekwuola na gọọmenti etiti nwereike ịkwụsị mfepụ na mbata ụgbọelu si mba ofesi n'ọdọ ụgbọelu Akanu Ibiam dị n'Enugu.
content_488	O kwuru na ọ bụ maka ihe ndị ekwesiri ịrụzi ebe ahụ ana-arụbeghị nwereike ibute ọdachị.
content_488	Gọọmenti Enugwu steeti amapụtakwala ego a ga-eji bugherie Orie Emene.
content_488	Ndi uweojii anwuchiela ndị omekome n'Anambra
content_488	Ndị uweojii n'Anambra steeti adọọla ọhaneze aka na ntị maka enyị amaghị ama a na-emeta na facebook.
content_488	Ọnụ na-ekwuru ndị uweojii na steeti ahụ bụ Haruna Mohammed kwuru nke a mgbe ha zọrọ ndụ otu nwoke ndị omekome tọọrọ n'Ogidi, okpuruọchịchị Idemili North.
content_488	Minista Austria agbaala arụkwaghị m
content_488	Heinz-Christian Strache Minista mba Austria
content_488	N'ofesi e, Minista mba Austria bụ Heinz-Christian Strache agbaala arụkwaghị maka ebubo ngarị eboro ya.
content_488	Ebubo ahụ kwuru na ahụrụ Strache ebe ya na onye mba Russia na ekwe ọnụ ihe ọ ga-akwụ ya ma ọ nyere ya aka merie ntuliaka na-abịanụ na abalị iri abụọ na isii nke onwe Mee a.
content_488	Bayern Munich
content_488	N'egwuruegwu ekpuwele Bayern Munich okpueze nke Bundusliga nke ugboro asaa taa mgbe ha ndị Eintracht Frankfurt kwakọrịtara mkpị n'agba nke ikeazụ ehihie Satọde.
content_488	Bayern ji ọkpụ ise chara acha asatara otu were napụ Frankfurt ya bụ iko ma rọọ ya anya nkarị.
content_488	Gee Nkeji
content_488	Osinbajo ajaala Rochas Ike
content_488	Osote onyeisiala Naịjirịa bụ Yemi Osinbajo akọọwala Gọvanọ Imo steeti bụ Rochas Okorocha dịka onye etu o si eme ihe na-agbagọjụ anya.
content_488	O kwuru na ọ bụ makana ọ naghị eme nkpọtụ iji gosi iheọma omerela ndị Imo steeti kamgbe afọ asatọ ọ chịgoro steeti ahụ.
content_488	Rochas gwara ndị asịrị ha kpachara anya ha
content_488	Ihe mere anyị ji gbajọ Rochas Okorocha - APC
content_488	O kwuru nke a mgbe ọ gara ịmepe ụfọdụ ihe ndị Rochas rụrụ ndị Imo steeti.
content_488	N'ofesi,
content_488	Mba Australia atụwala vootu ha taa bụ ụbọchị iri na asatọ nke ọnwa May .
content_488	Na mba ahụ ọ bụ iwu na ị ga-atụrịrị vootu .Ihe karịrị mmadụ nde iri na isii denyere aha n'akwụkwọ maka ịtụ vootu.
content_488	N'egwuregwu,
content_488	Agba nke ikpeazụ nke iko FA ga-adị kpọkpọ dịka Mancity ga-ezute Waford n'ama egwuregwu Wembley n'elekere ise nke mgbede taa.
content_488	Mancity mabute iko nke a, ọ ga-eme ya iko atọ ha mabuterela n'izu egwuregwu a.
content_488	Nkeji
content_488	Ihe nkiri
content_489	Ụlọ elu ogogo atọ dị n'okporoụzọ Ezenwa adagbuola onye Injinịa na-arụ ya n'Ọnịcha nke Anambra Steeti.
content_489	Mana akụkọ na-ekwu na ọ dịka onye Injinịa a nwụrụ mgbe igwa katapilla na-egwupụta ya dọkara otu ụkwụ ya.
content_489	Building collapse: Ihe isii mere ọtụtụ ụlọ ji ada
content_489	Ụlọ elu a bụ nke a sị na a na-arụ ọhụrụ dara n'ehihie a mgbe onye Inginịa na-ahụ maka ụlọ ahụ bịara ịma ka ọrụ si aga n'ebe ahụ.
content_489	N'erughi nkeji iri ọ bịara ebe ahụ dịka anya hụrụ ya si kwuo na ụlọ a dara ma dakwasị n'elu onye Inginịa ahụ na ndị ọzọ na-arụ ụlọ ebe ahụ.
content_489	Anya hụrụ ka ihe ji eme kwuru na ndị ọrụ nchekwa nọ n'ebe ahụ.
content_489	Dịka ọ dị ugbua, a kpọpụtala mmadụ ise n'ime mmadụ asaa nọ n'ime ụlọ ahụ, mmadụ anọ ka dị ndụ ebe otu onye bụ Injinịa anwụọla mana ọ fọrọ mmadụ abụọ.
content_489	Ndị a akpọpụtara ka dị ndụ dịka eburula ha gawa ụlọọgwụ maka ịnata ọgwụgwọ.
content_489	Mgbe BBC Igbo kpọtụrụ ndị uwojii n'Anambra Steeti ịnụta n'ọnụ ha banyere nke a mana ha azaghị oku ha.
content_489	Onyeisi ndị otu Injinia na Onisha bụ Ikenna Aniekwena ekwuola na ọ bụ amaghị ọrụ na ejighị ngwa ọrụ zụrụ oke kwaturu ya bụ ụlọ.
content_489	O kwukwara n'igwe e ji ruo ya bụ ụlọ ezughị n'ọnụ ọgụ. Na kama iji igwe milimita asatọ na ihe e jiri rụọ ya bụ ụlọelu atọ bụ milimita anọ.
content_489	Ọ sịkwa na blọkụ e jiri rụọ ya bụ ụlọ esighi ike ma tinyekwa na ndị otu ha ekporola aja ebe ahụ iji mee nnyocha puruiche.
content_489	Ifeanyi sị na ka ọ dị ugbua, ma ndị gọmenti ewerela ya bụ ala ebe arụrụ ụlọ ahụ.
content_489	Akụkọ ndị ga-amasị gị:
content_489	Nkwa asaa Buhari kwere na ihe o mere
content_489	Mmechi ụlọọrụ isiobodo Naịjirịa na ihe ọ pụtara
content_489	Ndị ọrụ ụgbọelu n'Enugwu esorola ndị ogbo ha gbaa abụbọ ọrụ
content_490	Mkpúrú ógwú
content_490	Otu jikọrọ mba ụwa n'ọrụ ahụike bụ WHO ekwuola na ọgwụ mgbochi nje Bekee kpọrọ "antibiotics" ụfọdụ anaghịzị arụ ọrụ ka okwesiri ugbua.
content_490	Na mkparịta ụka BBC Igbo na onye ọrụ ahụike bụ Dọkịnta Orhiakhi, o kwupụtara ihe ụfọdụ mere ya bụ ọgwụ ndị a ejighizi arụ ọrụ.
content_490	Gọọmenti amachiela ọgwụ codeine
content_490	Codeine: Nafdac emechiela ụlọọrụ ọgwụ atọ
content_490	Lee ihe ndị okwuru
content_490	Ụmụ nje a nwereike ikwechiri n'onwe ha jụ na ọgwụ agaghị arụ ọrụ.
content_490	Ọ bụrụkwa na onye ọrịa ahụ aṅụghị ya bụ ọgwụ ka o kwesiri, site n'ịṅufe ya n'oke maọbụ ṅụọ ya karịa abalị ole achọrọ ya.
content_490	Ụfọdụ na-aṅụ ọgwụ mgbochi a mgbe ha ekwesighị ịṅụ ya nke nwekwara ike ime ka ya bụ ogwu kwụsị ịrụ ọrụ n'ọdịnihu.
content_490	Aṅụzụghị ọgwụ mgbochi a dịka ndị ọrụ ahụike dere ya nwekwaraike ịme ka ọ gharazị ịdị ire.
content_490	Ihe ndị a na-eme ka ya bụ ọgwụ mara ụmụ nje ahụ ma gharakwa ịrụ ọrụ dịka o kwesiri.
content_490	Ụbịam sokwa eme na ndị mmadụ na aṅụ ọgwụ ekwesighị maka na ha ejighị ego ha ji aga ụlọọgwụ.
content_490	Dịka Oriuiakhi sị kwụọ, "ọ bụ ụdị agwa ọjọ a ụfọdụ na-eme megide ogwu mgbochi mere ogwu ụfọdụ e ji agwọ ịba jiri nwụọ pịị."
content_490	Ihe anọ ị maghị maka ọrịa ịba
content_490	Ọ sị na ndị ụfọdụ na-aga na Kemist, gọrọ ọgwụ ndị a na-enweghị ikike n'aka ndị dọkịnta aṅụ ya.
content_490	Nke a ga-eme na mgbe ahụ ha chọzịrị ya bụ ọgwụ, ọ gaghịzị arụ ọrụ n'ahụ ha.
content_490	O kwukwara na ihe a  bụ nsogbụ dịara ọrụ ahụike.
content_490	Kedụ ihe a ga-eme ka ọgwụ mgbochi rụọ ọrụ ka o kwesiri?
content_490	E kwesiri inye ndị mmadụ ezigbo ọzụzụ maka otu esi aṅụ ọgwụ mgbochi.
content_490	Naanị mgbe dọkịnta deerela mmadụ ọgwụ mgbochi ndị a bụ mgbe e kwesiri ịnụ ya.
content_490	Nutrition: Oke ibu abụghị na ahụ dị nwa gị
content_490	Ndị na-ere ọgwụ mgbochi ekwesighị iresi ya mmadụ ma onye ahụ ejighị akwụkwọ dọkịnta ya dere.
content_490	E kwesikwara ịme nnyocha Bekee kpọrọ "Culture and Sensitivity" tupu enye mmadụ ọgwụ mgbochi.
content_490	Onye ahụ adịghị gaa n'ụlọọgwụ ga mee nnyocha ka e wee deere ya ọgwụ kwesiri.
content_490	Ndị ọrụahụike kwesiri ịkọwara ndị mmadụ mkpa ọ dị ịmata ka esi aṅụ ọgwụ mgbochi ndị a.
content_490	Akụkọ ga-amasị gị
content_490	Ewepụtaghị ego maka nyefe ọchịchị Imo steeti
content_490	Mmechi ụlọọrụ isiobodo Naịjirịa na ihe ọ pụtara
content_490	Gịnị ga-eme ma akwụsị iji akpa wakịrị wakịrị ekechi ihe?
content_491	Uweojii Nigeria
content_491	Ndị uweojii nụchatara maka mwakpo ndị ọchị ehi na-eme na Shaki dị n' Oyo steeti
content_491	Ndị uweojii nọ n'Anambra steeti  anwụchiela  ndị ntọ yi uwe ndị agha Naịjirịa wee tọrọ otu nwoke n'obodo Ekwulobia.
content_491	Ọnụ na-ekwuru ndị uweojii na steeti ahụ bụ Mohammed Haruna kwuru na otu n'ime ndị ntọ ahụ bụ onye  otu ndị agha Naịjiria ma kwukwa na ha na-enyocha ya bụ mpụ ka ha mara ihe kpatara ya.
content_491	SERAP akpụpụla Gọvanọ Delta Ụlọikpe
content_491	Otu na-ahụ maka nhazi akụ na uba obodo akpọrọ SERAP n'ichafụ akpụpụla gọvanọ Delta steeti  bụ Ifeanyi Okowa ụlọikpe  maka ọnọdụ ọjọ ụlọ akwụkwọ primari dị na steeti ahụ dị.n
content_491	Ha chọrọ ka ụlọikpe ukwu nke gọọmenti etiti  gwa Okowa ka ọkọwa ihe kpatara ọnọdụ ụlọakwụkwọ ndị ahụ ji dị njọ
content_491	N'ofesi,
content_491	A chọpụtara na ụmụnwoke atọ a so n'otu IS
content_491	Ụlọikpe dị n'Iraqi amaala ụmụnwoke atọ si mba French ikpe ọnwụ ka ha chọpụtachara na ha so n'otu Islamic State ndị agụnyere dịka ndị omekome.
content_491	Ha bụ ndị mbụ a na-eche na ha so n'otu IS amarala ikpe ọnwụ.
content_491	Okwu Naịjirịa na IAAF
content_491	A na-ebo Dalung ebubo na ọ bụ ya kwuru ka ahara ikwụghachi ego ahụ mgbe IAAF kwufere ego
content_491	Minista na-ahụ maka egwuregwu na Naijirịa bụ Solomon Dalung agwaala BBC Igbo na agbanyeghị akụkọ na-efegharị gbasara ego 'International Associations of Athletics Federation kwụfere AFN sị dị,
content_491	na gọọmenti etiti ga-agbapụtarịrị onwe ya.
content_491	O kwuru na nke a bụ maka mmekọrịta dị n'etiti ha na ndị IAAF.
content_491	O kweghị ka onye ntaakụkọ BBC gbacha ya ajụjụ ọnụ dịka ọ pinyuru ekwenti ya.
content_491	Nkeji
content_491	Ihe nkiri
content_492	Owele Rochas Okorocha
content_492	Aka chiburu Imo steeti bụ Rochas Okorocha ekwuola na ọ hapụrụ ego ruru Ijeri naira iri anọ na abụọ n'ụma (N42.5 billion)n'ọba ego Imo steeti.
content_492	O kwuru na ọ chọrọ ka Emeka Ihedioha na-abata ọkwa gọvanọ ghara inwe ihe ọbụla  ga-ebochi ya ịrụpụta ọrụ gọọmenti.
content_492	Ọkwa Sinetọ nwere ike ifunahụ Okorocha - Ọkaiwu
content_492	Imo Steeti agaghị amaputa ala ọbụla maka ndị na achị ehị
content_492	O kwuru nke a mgbe ọ na-ahọpụta ndị odee akwụkwọ na onyeisi ndị ọrụ steeti ya.
content_492	Ọdachị eriele isi mmadụ isii na Plateau steeti
content_492	Ndị uweojii nụchatara maka mwakpo ndị ọchị ehi na-eme na Shaki dị n' Oyo steeti
content_492	Ndị omekome egbuola mmadụ isii n'otu ezinụlọ n'okpuruọchịchị Riyom dị na Plateau steeti.
content_492	Ọnụ na-ekwuru ndị uweojii na steeti ahụ bụ Matthias Tyopev kwetere na ihe mberede a mere mana ọ matachabeghi ka o si mee.
content_492	Mbanye ọchịchị ọhụrụ
content_492	Dịka Legọọs na Abia steeti nwurula ọkụ maka nnyefe aka ọchịchị ọhụrụ 2019 na-enwuru ọkụ na Naịjirịa.
content_492	Gọvanọ Abia steeti na-enyefe onwe ya ọchịchị hibere ọgbakọ ọ ga-eji gosi ndị steeti ahụ ka ọ ga-esi chịa ha n'agba nke abụọ ya.
content_492	Gọvanọ meriri na Lagos bụ Babajide Sanwo-Olu ekwuola na gọvanọ Ambode na-apụ apụ enyefela ọchịchị Lagos n'aka ya tupu echi bụ mmemme nyefaka ọchịchị eruo.
content_492	Buhari emepela iko mmanya ọchịchị agba nke abụ
content_492	Onyeisiala Muhammadu Buhari ji aha pati APC azọ ọkwa onyeisiala ọzọ na ntuliaka 2019
content_492	Onyeisiala Naịjirịa bụ Muhammadu Buhari ekwuola na dịka ọ na-abanye agba ọchịchị nke abụọ na ọ ga-agba mbọ hụ na ndị uweojii na ndị ọkaiwu rụrụ ọrụ ha ọfụma.
content_492	Ọ rịọrịọ ụmụ Naịjirịa ka ha gba ndị omekome nọ n'agbataobi ha n'anwụ ka obodo naịjirịa nweike ịdọbata ndị oji ego achụ ego si mba ofesi.
content_492	N'ofesi
content_492	Ụlọikpe di n'mba South Africa akpụpụla Nwoke ọnye isi ọcha south Africa aha ya bụ Adam Catzavelos ikpe maka ihe onynyo ịkpa Oke agwụrụ ọ mere.
content_492	O mechara zipu ozi rịo mgbaghara sị na ọ bụ aghọtaghị  , kwu kwa na ọ ga eji ndu ya nile echegharị agwa ọjọ  ọ kpasoro ndị isi ojii na mba South Africa.
content_492	Ọtụtụ anwụọla na nrigoro Ugwu Everest
content_492	Nepal a gọọla na nnọkọ mmadụ karịrị n'etu kpatara ọnwụ ọtụtụ
content_492	Ka akụkọ na-aga, a na-ekwu na ihe karịrị mmadụ iri anụọla n'ugwu Everest kemgbe afọ a.
content_492	Ọgụ n'ụlọ mkpọrọ na mba Brazil ataala isi mmadụ
content_492	Obi gbawara ndị be ndị nwụrụ n'ihe mberede a
content_492	Mmadu iri anọ anwụọla n'ọgụ dara n'ụlọ mkpọrọ dị na mba Brazil dịka egbuchara ndị ụlọ mkpọrọ iri na ise na  ọgụ dara ụbọchị Sunday gara aga na mba ahụ.
content_492	Ndị ọrụ mkpọrọ na-ekwu na o nwereike ịbụ enweteghị ikuku ọfụma kpatara ọnwụ ndị a.
content_492	Na Japan
content_492	Ndị gbata gbata na-agwọ ndị merụrụ ahụ n'ihe mberede a
content_492	Oji mma egbu awakpola ụmụakwụkwọ nọ na ebe ha na-eche ụgbọala ha ji a ga ụlọakwụkwọ na mba Japan
content_492	Mmadụ iri na asatọ merụrụ ahụ na ya bụ mwakpo.
content_492	Nwata dị afọ iri na otu nakwa nwoke dị iri atọ na itoolu so na ndị eji mma mabuo n'ihe mberede a.
content_492	N'egwuregwu
content_492	Ramos bụ ọkachasị agba bọọlụ na Real Madrid
content_492	Onye na-agbara otu egwuregwu bọọlụ Real Madrid bụ Sergio Ramos ekwuola na ọ chọrọ ịpụ n'otu ahụ na-akwụghị ụgwọ orire ya.
content_492	O kwuru na ọ chọrọ ị ga otu egwuregwu bọọlụ China agbanyeghị na onyeisi Madrid gwara ya na ọ gaghị ekwe ka ọ pụọ na nkịtị.
content_492	USA ji ọkpụ goolu abụọ asataghị otu wee merie Naịjirịa.
content_492	Otu egwuregwu bọọlụ Naịjiria emeghi ihe ha mere ndị Qatar na mmepe asọmpị iko Fifa U-20 dịka ha achịtaghị aja n'ebe otu egwuregwu USA nọ ka ha zutere onwe ha ụnyahụ.
content_492	Ha mechara jiri ọkpụ goolu abụọ asataghị otu wee merie Naịjirịa.
content_492	Naịjirịa na Ukraine ga-ezute n'ụbọchị tọzdei na-abịanụ.
content_492	Nkeji taata
content_492	Ihe nkiri
content_493	Ademola Olajire
content_493	Ndị egwu Flying Eagle gbara ọnyụba n'asompi ha na mba Ukraine
content_493	Naijiria na Ukraine nyere onwe ha otu ọkpụ otu ọkpụ n'asompi U20 World Cup nke Nigeria na mba Ukraine sọrọ n'abalị Tọzde.
content_493	Mana obi adịghị ụmụ Naijiria mma dịka ndị egwu bọọlụ Flying Eagle siri akpụla 'band' azụ n'asompị ahụ dịka ha gbara ka ehi azọsịrị nsị n'afọ.
content_493	Ụmụ Naijjiria ji iwe na ọnụma gwee Tijani Mohammed  nke Flying Eagle ka ose dịka Nigeria na-agba ọnyụpa n'asompi
content_493	Tijani gbara penariti, oche goolu Ukraine echeta ya ka ọ fọrọ ntabi anya ole na ole tupu ọkara oge asompi ahụ.
content_493	Nke  mere dịka  Danylo Sikan  nke Ukraine nyere goolu mbu ha.
content_493	Mana Tijani zọtara onwe ya oge ka o jiri penarịti ọzọ nye goolu na nkeji 47 nke asompi ahụ.
content_493	Ọtụtụ ụmụ Naijiria zisara iwe ha n'ahụ Tijani.
content_493	Lee ihe ụfọdụ kwuru:
content_493	@10Qmedia kwuru na Tijani Muhammed bụ onye bọọlụ kachasị njo na ndị na-agbara Naijiria bọọlụ.
content_493	@vic_MLS tụụ arịị na Tijani tufuru ohere penarịti ahụ.
content_493	@rappatek kwuru na onye nchịkọ Flying Eagles kara iwdepu Tijani n'oge.
content_493	@SSnetwork kwuru na ha ejighị otu obi gbaa bọọlụ.
content_494	Akụkọ dị mkpa taa:
content_494	A họpụtala Infantino maka ọkwa onyeisi fifa ọzọ
content_494	Gianni Infantino
content_494	Gianni Infantino weghara ọchịchị n'aka Sep Blatter n'afọ 2016
content_494	Gianni Infantino enwetala ohere ichi agba nke abụọ ya dịka onyeisi otu egwuregwu mba ụwa bụ Fifa.
content_494	O nweghị ọnye zọsara Infantino ọkwa ahụ na ntuliaka e mere na Paris, isiobodo France.
content_494	Infantino onye weghaburu ọchịchị n'aka Sepp Blatter n'afọ 2016 ga-eji ọgbọ rue afọ 2023.
content_494	Ikuku ọjọọ na-egbu mmadụ nde asaa kwa afọ- WHO
content_494	Dika ụwa niile na-eme ncheta gburugburu taa bụ Wenezde, otu WHO ekwuola  na nde mmadụ asaa na-anwụ kwa afọ site na ikuru ikuku adịghị mma.
content_494	Ha kwuru na mmadu itoolu n'ime iri na-ekuru ikuku adịghị mma.
content_494	Mmadụ 1618 nwụrụ na ọnwa atọ
content_494	Ngalaba na-ahazi njem okporoụzọ na Naijiria bụ FRSC ekwuola na opekata mpe mmadụ otu puku ,narị isi, iri na asatọ tufuru ndụ ha n'ihe mberede okporoụzọ  site na ọnwa Disemba rue ọnwe anwa Febụwari afọ 2019.
content_494	Abuja enyeghi m vootu mana aga m echekwa ha - Buhari
content_494	Onyeisiala Naịjirịa bụ onye ikpeazụ ga-ebinye aka n'akwụkwọ maka ịhazigharị ụsoro ntụliaka ndọrọndọrọ ọchịchị ụgbụa
content_494	Onyeisiala Muhammadu Buhari ekwela ndị bi n'obodo Abuja nkwa na ọchịchị ya ga-agba mbọ ịhụ na o chekwara ha agbanyeghi na ha atụnyereghị ya vootu.
content_494	Buhari kwuru nke a mgbe ụfọdụ n'ime ndị bi n'Abuja gara kpọtụrụ ya n'Aso Rock n'emume Sallah.
content_494	O kwuru na ọ ga-echekwa isi obodo ọchịchị Naịjirịa n'ihi na na ihe ọjọọ ọbụla mere ya ga-emetụta ya na ọchịchị ya.
content_494	N'okwu ya "Anaghị m eyi Abuja egwu maka ichekwa ya bụ ichekwa m nụ osote m, eche m na ha dị njọọ mere ha ji tụnyere PDP"
content_494	Presidential election 2019: Buhari achakeela ọzọ
content_494	Ndị zuru ego Imo Steeti ga-agbọ ya - Ihedioha
content_494	Gọvanọ Imo Steeti bụ Emeka Ihedioha aṅụọla iyi kwuo na ọ ga-anapụta ego Steeti ahụ niile bụ nke ezuru ezu.
content_494	Ihedioha, onye kwuru nke a n'ọgbakọ idu ndị ụlọomeiwu steeti n'iyi ọrụ sị na ọ ga-eme nke a site n'enyemaka ndị ọrụ nchekwa dị iche iche.
content_494	Na Sudan
content_494	Ọnụọgụgụ ndị egburula n'ọgbaghara  Sudan eruola iri isii n'ime ụbọchị abụọ dịka ndị dọkịnta si kwuo.
content_494	Ọgbaghara a malitere mgbe ndị ọrụ nchekwa ịgbanwe ọchịchị gbabara egbe n'etiti ndị gba aka ngwaọgụ na-eme ngagharịiwe.
content_494	N'egwuregwu
content_494	Otu Super Falcons nke Naịjirịa awụchiela na mba France maka asọmpi Iko Mbaụwa ụmụnwaanyị ga-ebiri ọkụ na Fradịde, bụ abalị asaa ọnwa Juun.
content_494	Ha ga-amalite asọmpi a mgbe ha ga-ezute mba Norway n'ụbọchị Satọde n'ime Otu Aa.
content_494	Nkeji
content_494	Ihe nkiri
content_495	Jane Ada bụ onye e ji ihe osise na ọkpụkpụ mara kwuru na ọ bụ site n'ikpụ ihe ka o ji akọwapụta ụfọdụ chi eji mara ndị Igbo.
content_495	Jane gụrụ akwụkwọ Sekọndịrị n'Enugwu tupu ọ gaa mba Amerịka na-arụ ọrụ kwuru na ọ maghi mgbe nke ji malite kama na ọ bụ Chineke nyere ya onyinye pụrụiche a.
content_495	Arụsị ndị ọ kpụrụla gụnyere Amadioha na Ala,arụsị abụọ a ma ama n'ala Igbo.
content_495	Gee ntị nụrụ ma etu o siri mee nke nakwa ebumnuche ya gbasara omenaala na asụsụ Igbo.
content_495	Ndị mere akụkọ a: Chioma Nkemdilim na Nnamdi Agbanelo.
content_496	Akụkọ dịmkpa n'ụtụtụ a
content_496	Ụlọikpe enyela AIT ikike ịmalite ọrụ
content_496	Ọzọ ụlọikpe ukwu nọ n'Abụja enyekwala iwu ka NBC tọhapụ mmachi ha machiri ụlọntaakụkọ  AIT na Raypower ụbọchị Fraide ganye na e bie ikpe ya.
content_496	Nke a na-eme dị ka otu ndị ntaakụkọ bụ NUJ,NGE nakwa Media Right Agenda na ndị ọzọ katọrọ ya bụ mmechi e mechiri ụlọọrụ ntaakụkọ ahụ.
content_496	Mana onyeisi otu NUJ bu Christopher Isinguzo gwara BBC Igbo na mmachi a machiri AIT na Raypower megidere iwu nnwereonwe nke ndị ntaakụkọ nke Bekee kpọrọ, 'Press Freedom'.
content_496	Isinguzo kwuru na ọbụrụgodu na ụlọọrụ ntaakụkọ ahụ dara iwu dika NBC si bo ha n'ebubo, ọ dị ọtụtụ ụzọ e nwere ike isi taa ha ahụhụ karịa ị napụ ha ikike ha ji arụ ọrụ ma ọbụ mechie ụlọọrụ ha. Otu n'me ụzọ ndia gụnyere ime ka ha kwụọ nnukwu ụgwọ.
content_496	Onyeisi otu NUJ ahụ kwukwara na ọ ga-amagbu onwe ya ma NBC nyeghachi AIT na Raypower ikikere mgbasaozi ha ma werezie nwayọọ chọwa otu ha ga-esi taa ụlọọrụ ahụ ahụhụ ma ọbụrụ na ha dara iwu n'ezie.
content_496	Ụlọikpe enyela Inec iwu maka asambodo Rochas
content_496	ROCHAS OKOROCHA
content_496	Ụlọikpe ukwu n'Abụja enyela iwu ka Inec nye Rochas Okorocha asambodo dịka onye meriri ọkwa ịnọchite Imo West n'ụlọomeiwu Ukwu na ntuliaka emere n'ọnwa Febuwari. iri abụọ na atọ, afọ a.
content_496	May emeela ike ya
content_496	Theresa May
content_496	Praim Minista mba Briten bụ Theresa May achịsala ọwa taa bụ Fraide dịka onye ndu ndị patị ha.
content_496	May bụ onye ga-achịgịde mba ahụ rụọ mgbe onye ọchịchị ọzọ pụtara sị na ọ dị ya mwute na ya enweghị ike ime ka Briten sị na EU pụọ.
content_496	Nadal meriri Rogers
content_496	Nadal meriri Rogers
content_496	N'egwuruegwu, Rafael Nadal etụrụla ugo mmeri na tenis ya na Roger Federer pịara taa n'asompi French Open.
content_496	Onye meriri n'etiti Djokovic na Dominic ga-ezute Nadal n'agba nke ọkaibe bụ e kwucha ọ gwụ. Mmiri ozizo emeela ka akwụsị ya bụ egwuregwu Djokovic na Dominic ka ọ dị ugbua.
content_496	Nkeji Igbo
content_496	Ogbunigwe egbuola mmadụ atọ n'Oguta dị na Imo steeti
content_496	Obodo Konduga
content_496	Ogbunigwe so na ihe ndị Boko Haram jị ebuso Naịjirịa agha
content_496	Ihe anya mmiri mere n'Oguta dị n'Imo steeti mgbe mmadụ atọ lara mụọ n'ike site n'ogbunigwe amabeghị ka o si gbaa.
content_496	Ọnụ na-ekwuru ndị uweojii na steeti ahụ bụ Orlando Ikeokwu gwara ndị ntaakukọ na ndị ọdachị a metụtara bụ ndị na-ere akpakara igwe.
content_496	A gbala ogbunigwe n'ụlọ Nwodo
content_496	Ọ bụghị ogbunigwe gbara n'Enugwu- Ndị uweojii
content_496	Ọ sị na ha amaghị na ogbunigwe so n'ime akpakara igwe ha na-akụgwọ bụ nke gbara ma gbuo ha.
content_496	Ikeokwu kpọrọ aha ndị a nwụrụ dịka Elvis Ukado, Kasiemobi Uzoma na Justice Adie.
content_496	Ndị uweojii sị ka ndị mmadụ gbaa ama ma ha hụ ihe ọbụla yiri ogbunigwe.
content_496	Ọtụtụ ogbunigwe site mgbe alụrụ agha Biafra ka dị n'ala Igbo.
content_496	N'afọ 2012, ogbunigwe eji lụọ agha gbara n'ahịa Oye di n'Awgu dịka a na-agba ahịhịa ọkụ.
content_496	Anapụla AIT ikike ịgbasa ozi
content_496	National Broadcasting Corporation (NBC) ewezugara ikike ọrụ ụlo ntaakụkọ AIT ụnyaahụ maka ebubo na ha adịghị erube isi n'iwu ji mgbasa ozi na Naịjirịa.
content_496	Ugbua, AIT na ogbo ha bụ Raypower anaghịzị agbasa ozi.
content_496	Amabeghị mgbe ha ga-asị ha bidokwa ọzọ
content_496	N'Ofesi,
content_496	Ụlọ ọrọ na-amịpụta mmanụ agbịdị si Norway bụ Equinor ekwuola na ọgbọ miri kụrụ ogige ha sị amịpụta mmanụ n'ime oshimiri.
content_496	Ha kwuru na ha mere ngwa ngwa bupu mmadụ narị abụọ na irir asaa na isii nọ ọrụ ebe ahụ.
content_496	Onweghị onye nụrụ maọbụ merụọ ahụ
content_496	N'egwuregwu
content_496	Ndị egwuregwu Frans
content_496	Iko Mba Ụwa nke ụmụnwaanyị ga-amalite taa.
content_496	France ga-ezute Sawụt  Koria iji si ngwanụ na ya bụ asọmụ mpị. Naịjirịa na Norway bụ echi, dịka Spen na Sawụt Afịrịka ga-ezute kwa echi ahụ.
content_496	Gee nkeji ndị a ebe a:
content_496	Ihe nkiri nke taata:
content_497	Ndị ntaakụkọ n'egwurgwu bọọlụ bụkwa ụmụnwaanyị ekwuola na Super Falcons nke Naịjirịa ka agbata ihe na bọọlụ karịa ndị ogbo ha ndị nwoke.
content_497	Ha kwuru n'agbanyeghi nke a na ndị mmadụ karịsịa ụmụnwoke a naghị etinye uche na bọọlụ ụmụnwaanyị na Najirịa nakwa Afrịka.
content_497	Ha gara n'ihu kwuo na gọọmentị a naghị etinye uche nakwa ego n'egwuregwu bọọlụ ụmụnwaanyị dịka ha si eme na nke ụmụnwoke agbanyeghi na ụmụnwaanyị na-ebute Iko karịa ndị nwoke.
content_497	Na ọ bụ ihe ndị a mere anaghị anụ akụkọ banyere asọmpi dị iche iche ụmụnwaanyị na-agba na Naịjrịa.
content_498	Norway na Naíjiría n'asómpí iko mbaúwa úmúnwaanyi na France
content_498	Norway ejirila ọkpụ goolu atọ sị Naịjirịa ndewo n'asọmpị iko mbaụwa ụmụnwaanyi bụ nke amalitere an France taa.
content_498	Ụmụnwaanyị Norway gbara bọọlụ ka nwoke ebe ndị Naịjịrịa mere ka nwaanyị ha bụ ruo mgbe a lọtara ezumike ha malitere ịkpọ ganị ganị nke amịtaghị mkpụrụ ma ọlị.
content_498	France mere Super Falcon ịwa
content_498	Gịnị mere bọọlụ ụmụnwaanyị anaghị amasị gi?
content_498	Goolu Norway mbụ nke sị n'ụkwụ Reiten banyere an nkeji iri na asaa (17") ebe nke abụọ banyere na nkeji iri atọ na anọ (34") site n'ụkwụ Utland
content_498	Egwu bara Naịjirịa ahụ bụ nke gosiri n'ahụ Ohale bụ nke mere ka onye Naịjirịa goolu nke atọ na nkeji iri atọ na asaa (37").
content_498	Ka a na-eme nke a, Naịjirịa jizi mpekere akwụkwọ edo edo site n'aka  Francisca Ordega na Desire Oparanozie bụ onye bu ụzọ rite ya bụ akwụkwọ ịdọaka na ntị na nkeji iri na atọ (13").
content_498	Norway ji ọkpụ atọ merie Naịjirịa mgbe alara ezu m ike bụ nke Naịjirịa enwetaghị ụsa ya rụọ mgbe egbuchiri ya bụ asọmpi.
content_498	Na abalị Satọde a ka Iko mbaụwa ụmụnwaanyị biiri ọkụ na mba France bụ nke Naịjịrịa na mba 24 ndị ọzọ so na ya.
content_498	Naịjirịa sọ na ikpo nke A bụ ndị bidoro ya bụ asọmpị na Stade Auguste Delaune dị na France.
content_498	Naịjirịa na South Koria ga-ezuta na Wenezde n'elekere abụọ nke ihihie na Stade des Alpes, Grenoble.
content_498	Spain ejirilarị ọkpụ atọ asatara oti kpọchuo South Africa ihu ahịa.
content_498	Akụkọ ga-amasị gị
content_498	Ụlọikpe ukwu n'Abụja emepeela AIT ọzọ
content_498	NBC anapụla AIT, Ray Power ikike mgbasaozi
content_498	Gịnị mere bọọlụ ụmụnwaanyị anaghị amasị gi?
content_499	Oshaola nke Naịjrịa
content_499	Ọgbọ egwuregwu Fransị enwurula ọkụ ugbua dịka Falcons nke Naịjirịa tuuru ugo.
content_499	Goolu mbụ Naịjirịa si n'aka ndị Sawụt Korea mgbe Kim Do-yeon gbabara bọọlụ na neetị ha na nkeji 29.
content_499	Nke a mere na amalitere nyocha site na Teknụzụ VAR tupu anabata goolu ahụ.
content_499	Asisat Oshoala gosiri ndị Sawụt Koria na Naịjirịa abịaghị egwuregwu ụmụaka na nkeji 75.
content_499	Nigeria vs Norway: Norway akpọchuola Naijirịa ihu
content_499	O ji otu ọkpụ goolu saa ha anya nke mere na Naịjirịa meriri asọmpị ahụ.
content_499	N'ikpeazụ, Naịjirịa ji mmeri a gbara isi onwe dịka Norway merichara ha n'asọmpị nke mbụ ha.
content_500	Weah bịara zute Buhari
content_500	George Weah na Muhammadu Buhari
content_500	Onyeisiala mba Liberia bụ George Weah bịara zute onyeisiala Muhammadu Buhari ụbọchị Tọọzde n'obi gọọmenti dị n'Abuja.
content_500	Dịka onye nnyemaka na okwu gbasara soshal midia nke onye isiala siri kwụpụta n'igwe Twitter, onyeisiala mba abụọ ahụ nwere mkparịtaụka n'okwu gbasara mmekọịta mba abụọ ahụ dịka o siri gbasa nchekwa na akụnaụba.
content_500	A họpụtala Chiji Collins dịka onyeisi ụlọomeiwu Imo steeti
content_500	Ndịomeiwu ọhụrụ na steeti Imo ahoputala Maazi Chiji Collins dịka olu na-ekwuru ha.Nwa amadi a, bụ onye na-anọchite anya okpuruọchịchị Isiala Mbano nke steeti ahụ. A họpụtara ya na-enweghị onye mara ya aka n'ihu.Nke a bụ nke ugboro abụọ ọ na-aga n'ụlọomeiwu ahụ dịka ahọpụtachara ya nke mbụ n'afọ 2015.
content_500	Uloomeiwu a họpụtakwara Okechukwu Onyekanma, bụ onye na-anọchite anya Mbaitoli nke steeti ahụ dịka osote ya.
content_500	Onye ọchịehi ebepụla isi nwaagbọghọ n'Ekiti
content_500	Obodo Ilasa Ekiti dị n'Ekiti Steeti nọ n'ọgbaghara ugbua n'ihi ọnwụ otu nwaagbọghọ onye ọchịehi bepuru isi maka na ọ jụrụ ịlụ ya.
content_500	Onye ọchịehi a a na-akpọbeghi aha ya chechiri nwaaghọghọ ahụ n'ụzọ ebe ọ gara ịkụte mmiri ma bepu ya isi na Tuzde.
content_500	Nwoke agbaala nwaanyị na ezinaụlọ ya ọkụ maka ịjụ ya enyi
content_500	Nwoke egbuola nwunye ya maka ekworo
content_500	Onyeisi obodo ahụ bụ Ajayi Omolagba sị na onye ọchịehi ahụ dị na mbụ kụchie nwaghọghọ site n'aka ezinaụlọ ya dịka iwu ndị Fulani si dị.
content_500	Mana ndị ezinaụlọ nwagbọghọ ahụ jụrụ ịlụnye ya nwoke ọchịehi ahụ nke mere o ji gbuo nwaagbọghọ ahụ.
content_500	Ndị uweojii Ekiti Steeti kwuru na nke a mere eme, na ha anwụchiela nwoke ahụ site na kepukepu ha nwetere.
content_500	Ọkụ gbara ụlọahịa na Port Harcourt
content_500	Gọmentị River steti etịnyela ọnụ na ya bụ ọkụ mgbara n'ụlọahịa Port Harcourt Shopping Mall.
content_500	Odeakwụkwọ steeti ahụ bụ Tammy Danagogo gwara ometutara dere jụụ na ha ga-emezị ya bụ ụlọahịa ka ndị mmadụ malite azụmahịa taa bụ tọzde.
content_500	Atọọrọ onyeisi obodo na Katsina
content_500	Ndị ọchịehi egbuola ọtụtụ mmadụ na Benue na steeti ndị ọzọ dị na Naịjirịa
content_500	Akụkọ na-eru anyị ntị na-ekwu na ndị ntọ atọrọla otu onyeeze na Garin Labo dị Kastina steeti.
content_500	onyeeze ahụ nọ na ugbo ya mgbe ndị ntọ ahụ jị ọgbatumtum  bịa ọgụ.
content_500	N'ofesi
content_500	Ụnụ anụla nee na onyeisiala mba Mexico bụ Andres Obrador ekwusiela ike na ya ga- ere ụgbọelu onyeisiala were buo agha gbasara ndị obodo ya ịgbafe mba Amerika n'nzuzo.
content_500	Obrador sị na ya ga na-agbazị ụgbọelu ọha iji hụ na ya mejuputara nkwa ya kwere maka nha mba America chọrọ ịda ndị be ha.
content_500	N'egwuregwu
content_500	Enyimba FC nwetara ihe nrite dịka 'otu kachasị agba' na mpaghara Afrịka n'afọ 2003
content_500	N'egwuruegwu, Enyimba eburula iko Nigeria Premier league nke ụgbọrọ asatọ ha site n' iji ọkpụ goolo atọ meri Akwa United ụnyaahụ.
content_500	Enyimba ji akara iri na abụọ n'egwuregwu ise ha gbara, ebe Reuben Bala, Stanley Dimgba na Abdulrahman Bashir nyeere Enyimba goolu.
content_500	Gee akụkọ ndị a ebe a:
content_501	Ndị a na-enyo enyo tọọrọ ụmụaka ndị ahụ
content_501	Ndị ngalaba 'Operation Puff Adder' nke uweojii Imo Steeti anwụchiela mmadụ isi ọrụ ha bụ ịtọrị ụmụaka.
content_501	N'ụbọchi 24 nke ọnwa Epurel, 2019, nwaanyị aha ya bụ Immaculata Edward sị na ya dị afọ 31 si obodo Okondo dị na Cros Riva Steeti tọọrọ umụaka ise bi na be enye ya nwoke a kpọrọ Ifara Isong bi na Ngor Okpala dị n'Imo Steeti.
content_501	NAPTIP anwụchiela ndị na-atụ mgbere ụmụaka
content_501	Aka akparala dibia na-atụ mgbere ahia ụmụaka
content_501	Immaculata zuru ụmụaka ise ndị agbataobi enyi ya nwoke ahụ bụ ndị nne na nna ha sịrị ya lekọta ha anya.
content_501	Ụmụaka a bụ ndị otu nne mụrụ gụnyere; Somto Eke, nwaanyị dị afọ isii, Kelechi Ekeh, nwoke dị afọ ise.
content_501	Ndị ọzọ bụ Chisom Ekeh, nwaanyị dị afọ atọ, Ebuka Enwerem, nwoke dị afọ atọ, Chioma Enwerem, nwaanyị dị afọ ise na Lucky Ida, nwoke dị afọ isii.
content_501	Ụmụaka azọpụtara na ezinaụlọ ha
content_501	Immaculata kpọgara ha n'aka onye ama ama n'ịtụ mgbere ụmụaka bụ Perpetual Iwuji si n'Obokwu Ulakwo, Imo Steeti.
content_501	Perpetual kpọrọ ụmụaka abụọ n'ime ndị a ma ree ha n'aka Grace Nwachukwu si Aboh Mbaise ma biri na Mpape Abuja.
content_501	Immaculata zukwara ụmụaka abụọ bụ ụmụ nwanne nna ya si na Cross River Steeti ma ree ha n'aka Ifeoma Ndubuisi si na Lokpanta Abia Steeti.
content_501	Nwata azọpụtara na nne na nna ya
content_501	Site na nyocha tara ọchịchị ndị uweojii, a chọtala ụmụaka niile ahụ a tọọrọ ma tinye ha n'aka ezinaụlọ ha.
content_501	N'ime nyocha ahụ, azọpụtara ụmụaka ise ọzọ n'aka Perpetual Iwuji ma ziga ha n'ụlọ ebe a na-elekọta ụmụaka.
content_501	Ndị a na-enyo enyo n'aka ha dị na nke a gụnyere Perpetual Iwuji, Isong Ifara, Immaculata Edward, Grace Nwachukwu, Ifeoma Ndubuisi na Stephen Ezenwa.
content_501	Ịtụ mgbere ụmụaka abụghị ihe amaghị maka na mpaghara Ọwụwa Anyanwụ Naịjirịa.
content_501	Akụkọ ndị ga-amasị gị:
content_501	Onweghị ihe dịka Onyeisiala Igbo - Okorocha
content_501	Nwaanyị lụrụ dị aka ogbo alụghị di enwe aṅụrị?
content_501	Rochas Okorocha aṅụọla iyi ọrụ dịka Onyeomeiwu Naịjirịa
content_502	Iko mba Afrịka
content_502	.
content_503	Festus Okoye na Emeka Unachukwu
content_503	Onyeozi Inec bụ Festus Okoye ka an-ekwusi ike na ndị ụlọọrụ ahụ enweghị "Server" bụ nke nyere ha ohere izipụ mpụtara ntuliaka 2019.
content_503	Okoye si na iwu Naịjirịa enyeghị ha ohere ime otu ahụ.
content_503	Ọkaikpe Garba eburula oche n'ikpe Atiku na Buhari
content_503	Ụlọomeiwu ekwuola gaa n'ihu maka bọjetị afọ 2019
content_503	N'olu ya, "iwu Naịjrịa nyere ikike iburu mpụtara ntuliaka niile nke dị na "fọm̀ EC8A" n'aka buga ebe a ga-egbokọba ha na wọdụ."
content_503	"Iwu Naịjirịa anyị ji mee ya bụ ntuliaka amaghị iji igwe kọmpụta zipu ozi ọbụla."
content_503	Ndị 'Collation Officer' ka ọ bụ ọrụ ha iburu akwụkwọ ndị a n'aka buga ebe a chọrọ ya.
content_503	"O nweghị mgbe anyị jiri igwe kọmpụta zipụ mpụtara ntuliaka."
content_503	Okoye kwetara na ndị debere aha ha n'akwụkwọ maka ntuliaka 2019 niile dị na igwe kọmputa, na enyere ndị otu pati niile aha ndị a.
content_503	Ejighị 'Incident Form' ga-akwụsị nrụrụaka na-aga na ntuliaka
content_503	O kwusiri ike na "ọ bụ naanị mgbe eji igwe kọmuta tụọ vootu ka a ga-asi na ihe dị na sava".
content_503	Ọ sị na ya amaghị maka mpụtara ntulika 2019 ị dị na sava ọbụla.
content_503	N'otu aka ahụ BBC jụkwara onye ọrụ kọmpụta ama ama bụ Emeka Unachukwu gịnị bụ 'server'?
content_503	Unachukwu sị na "'Server' bụ kọmpụta na-ejikọ kọmpụta ndị ọzọ ọnụ eji edewe mkpụrụozi dị iche iche".
content_503	O kwuru na Inec nwere ike ikwu na ha enweghị 'server' maka na o nwere ụlọọrụ ọzọ na e jidere ha mkpụrụozi mana ọ bụghị eziokwu na ha enweghị server' ebe e nwere mkpụrụozi.
content_503	Ọ sị na Intanet nwere 'server' nke ya ebe ọtụtụ mmadụ na-edowe ozi ha.
content_503	Unachukwu sị na "Inec agaghị asị na ha enweghị sava maka na ha nwere ebe ha na edowe mkpụrụozi bụ data. Ha nwere ike kpọ nke a "data base" mana ihe ọ bụ bụ sava maka na kọmpụta ahụ jikoro ndị ọzọ ọnụ bụ ndị nke nwere ike ịdọro ọzi maọbụ zite ọzi na ya".
content_503	Ọ sị na ọhịara ahụ Inec isi na ha enweghị server'.
content_503	Ha na-akpọ ndị mmadụ bịa were PVC ha dịrị njikere maka ntuliaka
content_503	Unachukwu kwuru na ọ bụrụgodi na a tụrụ vootu n'aka buru ya n'aka buga ebe a gụrụ ya, na Inec ga-etinyekwa ya na ya bụ 'server'.
content_503	Mana ha nwere ike ikwu na ha etinyebeghị mpụtara 2019 na ya bụ 'server' nke gosiri na ha arụchabeghị  ọrụ ha.
content_503	Akụkọ ga-amasị gị
content_503	Ụzọ ị ga-esi gbalahụ ibufe nwa ọhụrụ gị HIV
content_503	Ndigbo agbazị aka n'ọchịchị Naịjrịa?
content_503	Ịkwụ ụgwọ ọnwa abụọ n'ime ọnwa iri ezughi chacha - Ndị nkuzi Abia
content_503	Lee ihe nkiri anyị
content_504	Taa ka a na-echete inye ọbara bụ nke Bekee kpọrọ "World Blood Donor Day 2019".
content_504	BBC Igbo Jụrụ ndị mmadụ ihe ha ma maka inye ọbara nakwa ụdịrị asị na-asị ha na-anụ maka ya.
content_504	Gee ha ntị.
content_505	Chiagozie,Uzoamaka na Chukwunaeme
content_505	Ndị tinyere ọnụ na mkparịtaụka BBC Igbo nwere n'ụbọchị Fraidee kwuru na ọ bughị iwu na nwaanyị ga-ama esi nri tupu ọ lụọ di
content_505	BBC Igbo nwere mkparịtaụka n'ụbochị Fraidee n'ihe omume ha nke a kpọrọ 'Gịnị na-afịọ' nke isi okwu ya bụ, "Ọ bụ iwu na nwanyị ga-ama ka e si esi nri tupu ọ lụọ di?"
content_505	Na ya bụ mkparịtaụka, BBC Igbo kpọtara ụmụada Igbo abụọ, Uzoamaka Aniunoh, Chukwunaeme Obiejesi na Obioma Ogakwu, ka ha bia tinye ọnụ na ya bụ okwu.
content_505	BBC Igbo ọ na-ebu akụkọ ọjọọ maka ihe gbasatara Ndigbo?
content_505	Gịnị mere ụmụntorobia Igbo anaghị alụ di na nwunye n'oge?
content_505	N'uche ya, Uzoamaka kwuru na ọdikwaghị oke mkpa na nwata nwanyị ga-amụta otu e si esi nri tupu ọ lụwa di, kama na isi nri bụ ọrụ dịịrị ma nwoke ma nwanyị.
content_505	O kwuru na ọbụ oge gboo ka a na-asị na ọbụ ọrụ nwanyi isi nri n'ezinaụlọ mana ihe atụghariala ugbua.
content_505	Uzoamaka kwuru na "ụmụnwanyị ugbua na-esozi di ha akpata ego, ọtụtụ n'ime ha na-arụ ọrụ bekee maobụ na-azụ ahia nke mere na ha anaghị enwechazị ohere isi nri oge nile."
content_505	N'aka nke ọzọ, Obioma kwenyere na o kwesiri ekwesi na nwoke na nwanyị ga-amụta isi nri, mana ọbụ ọrụ nwanyị isiri ezinaụlọ ya nri, nke mere o ji di mkpa na nwanyi ga-ama esi nri tupu ọ lụọ di, mana ọbụghị iwu.
content_505	Obioma kwuru na "Ọ bụrụ na nwanyị amachaghị esi nri, di ya akuziere ya. Ọbụrụkwanụ na ego di, ha achọta onye na-esiri ha nri, maọbụkwanụ ha na-azụ nri n'ahia."
content_505	Kedu ihe mere nne na nna anaghị ama echiche ụmụ ha?
content_505	Onye nke atọ sokwa tinye ọnụ n'okwu ahụ bu Chukwunaeme Obiejesi.
content_505	Obiejesi kwuru na nwoke kwesịrị ịma ka e si esi nri, mana ọ ka mma, dịka omenala Igbo si di, na nwanyị ga-amuta isi nri tupu ọ baa be di.
content_505	Ọtụtụ ndi ziteere BBC Igbo ozi n'akara Facebook kwukwara na o dị mkpa na nwanyi toruru ịlụ di kwesiri ịma ka e si esi nri nakwa ka e si eleta ezinaụlo anya.
content_506	Mkpụrụ osisi na akwụkwọ nri ahaziri ka ha yie ụbụrụ isi.
content_506	Mụta maka nri na-edozi ụbụrụisi ka enye kwa gị ogologo ndụ na ahụisiike.
content_506	Ị ma nri asaa nwere ike ịnyere gị aka ịchu nsogbu ụbụrụisi ọsọ ụkwụ eru ala?
content_506	Mmadụ ijeri iri na ise n'ụwa nile gburugburu na aria ọria nsogbu ubụruisi nke na-ebute oke nchefu na nsogbu ọmụmụ ihe, tinyekwara ihe ruru mmadu ijeri iri na enweta oria a kwa afọ (WHO).
content_506	N'agbanyehi na a chọpụtala na erimeri sonyere n'ihe na-edozi ubụrụisi, mana enweghi ọmụmụ ihe ama na akwado ya.
content_506	Mmanya "Red Wine", Kọfịị, na Chọkọlet nakwa mmanya "Champagne" ewuola ewu dịka nri ebube maka  ihe gbasara nsogbu ụbụrụisi.
content_506	Mana, enwere eziokwu dị n'okwu ndị a?
content_506	Ngwa gụọ ihe Sheila Dillon bụ onye ọrụ BBC chọpụtara mgbe ọ gbara ndị ọkammụta ajụjụ ọnụ maka n'ihe gbasatara okwu a .
content_506	Dịka ị ga-achọputa, nri ndị a na-enyere aka maka ọdịmma ụbụrụisi gị:
content_506	1.  Nri sitere n'mmiri
content_506	Ezigbote protein, gbara obere abuba ma juputakwa na 'Omega Fatty Acids' .
content_506	Iri nri azụ juputara na ya otu mgbe maọbụ karia n'izuka na-enyere ụbụrụisi aka nke ukwu.
content_506	2. Mkpụrụ osisi "vine" na mkpụrụ ndị ọzọ yiri ya.
content_506	Were Mkpụrụ osisi vine leta Ụbụrụisi n'ahụ gị mma
content_506	Mkpụrụ osisi dị ka "Strawberries" na "blueberries" nwere ihe na-egbochi mbido nsogbo ọmụmụ nke ụbụrụisi.
content_506	3. Ọpupa na akị dị iche iche
content_506	Aki na mkpuru di iche iche n'enye ahu-ike ma na edozi kwa ụbụrụisi
content_506	Onye n'eri nani 30mg nke akị dị iche iche, ọka,"rye", osikapa nke n'acha ncharanchara, ọka milet, ọka "oats" ma na-eri kwa "protein", "minerlas" na kwa "fibre" ka ahụta na nsobgu ụbụrụisi ga agbara ya ọsọ.
content_506	4. Ụgụ
content_506	Ụgụ na-enye ọbara ma na edozi kwa ụbụrụisi
content_506	Ọnye kwuru na ụgụ na akwụkwọ nri ndị ozo na-edozi ụbụrụisi, onye ahụ mara ihe ọ na-ekwu.
content_506	5. Vịtamịn B
content_506	Vịtamịn B : e ji la ya gwuo egwu
content_506	Mkpụrụ mmadụ ole nwere ọbele nsogbu ụbụrụ isi enyere Vịtamịn B kosiri ezigbote mgbake nke ụbụrụisi.
content_506	6. I na aṅu kwa ihe ọṅuṅụ mmiri koko?
content_506	Ka anyi kelee ndi gboo nke "Olmec-Mexico" maka i gosi ụwa niile ihe ọṅụṅụ mmiri koko.
content_506	Koko na-adị mma maka akwara-ozi ma na-edozi kwa mkpụrụ-ndụ.
content_506	Mana cheta kwa ka i na-aṅu mmiri koko nke nwere ọbere shuga.
content_506	7. Ubebekee
content_506	I nwere ike inweta Ubebekee uwa nile gburugburu
content_506	Ihe sonyere mee ka ube Bekee na-ewu ewu n'ụwa niile bụ maka na ọ na-enyere aka maka ọ dị mma ụbụrụisi.
content_506	Ugbua odoola gị anya?
content_506	Nri ndị a niile araghị ahụ ị nweta ma enwe kwara ndị ọzọ enwereike iji gbanwe nke ị na-achọtaghi n'ogbe gị.
content_506	Ma cheta kwa, nri ndị a abụghị nani maka ụbụrụisi gị, ha na-edozi ahụ gị were mee ka ị kwụrụ chịm!
content_506	Edemede a bụ mgbanwe edemede "Diet and Dementia",  nke pụrụiche nke ndị "BBC's The Food Programme" .
content_507	Mikel Obi
content_507	Ọnyeisi Ndị otu Bọọlụ Naịjirịa - Mikel Obi
content_507	Mikel Obi ga-edu ndị otu Super Eagles nke Naịjirịa gaa mba Ijipt maka asọmpi Iko mba Afịrịka akpọrọ AFCON 2019 ekwuola na ọ bịaghi igwu egwu n'ihi na imeri ma buru kwa iko AFCON na-agusi ya ike.
content_507	O ruola afọ isii Mikel Obi metụrụ  Iko Mba Afịrịka aka. Mgbe ahu bụ mgbe Naịjirịa meriri na mba Saụt Afịrịka.
content_507	Mikel agaghị eso sọọ mpi na Poland
content_507	Obi adịghị Mikel Obi mma
content_507	A gbapụtala nna Mikel Obi n'aka ndị ntọ ọzọkwa
content_507	Mgbe ọzọ Mikel gbata ihe n'Afịrịka bụ n'afọ 2006 na 2010 bụ mgbe otu Super Eagles gbatara ndị nke atọ.
content_507	N'oge AFCON a, Mikel ga-edu ndị ụmụ okorobia ọbara ha dị ọkụ were sọọ asụmụpị nke afọ a na Ijipt.
content_507	Mikel kwuru: "N'agbanyeghi na ndị otu Eagles nke ugbua abụghị ndị aka ochie n'izute mba Afịrịka ndị ọzọ ka ya, asụmpị a ga-enye ndị dị ka Samuel (chukwueze) na Paul (Onuachu) ohere igosiputa nka ha. Enwekwara m olileanya na anyị ga aga ijiptu ma tụrụ ugo lọta."
content_507	Ndị otu Super Eagles
content_507	O kwukwara n'obi dị ya ụtọ etu ndị Super Eagles siri agba mbọ n'agbanyeghi ọnyụpa ha dara n'asụmpị Iko Mba Uwa.
content_507	Mikel kwetere na asụmpị a ga-esi ike mana o kwenyere na nka na nkwado ụmụ Super Eagles ga enyere ha aka imeri asụmpi a.
content_507	Chetakwa na Mikel Obi gbaara Naịjịria bọọlụ nke mbụ n'afọ 2005 mgbe Super Eagles na otu egwuregwu mba Libya zutere.
content_507	Mikel kwuru n'asọmpị a nwere ike ị bụ nke ikpeazu ya n'uwe Super Eagles.
content_507	Ọ sị; "otu ọbula ọ dị aga m agbalị ka ọ di nma."
content_508	Ukraine vs South Korea
content_508	Ndị egwu bọọlụ mba Ukraine ewerela ọkpụ goolụ atọ asatara otu merie Saụt Korea were maburu iko mbaụwa ndị erubeghị afọ iri abụọ agbara na mba Poland taa bụ Satọde.
content_508	Mmeri a bịara ka ndị Saụt Korea nwetechara penariti n'ụzọ ụtụtụ ya bụ egwuregwu na nkeji ise bụ nke Lee Kang-in tinyere ha na goolu.
content_508	Flying Eagles ejirila ikiriki eze gafee
content_508	Otu Naịjirịa alaferela n'asọmpi AFCON U20
content_508	Mana Ukraine gwara Saụt Korea na ha apụtaghị egwu ọnwa mgbe Vladyslav Supriaga sara ya bụ goolu na nkeji iri atọ na anọ.
content_508	Vladyslav Supriaga kwuru n'ezie na-ejighị ụtụtụ ama njọ ahịa na nkeji iri ise na atọ bụ mgbe o tinyere goolu nke abụọ ya n'ọnụ mpiọ ndị Saụt Korea.
content_508	Ndị Korea kpọkwara ganịganị ọtụtụ mgbe mana Ukraine gwara ha na ogologo abụghị na nwa m etoola mgbe ha mezuru ya ọkpụ atọ site n'aka Giorgi Tsitaishvili na nkeji iri asatọ na itoolu.
content_508	Uwa a gbaa Saút Korea gharí
content_508	Ụwa gbara Saụt Korea gharị mgbe opi ike daara na ngwụcha ya bụ egwuruegwu.
content_508	Nke a bụ mbụ Ukraine na-emetu ya bụ iko mbaụwa aka ka England buchere ya afọ abụọ gara aga.
content_508	Akụkọ ga-amasị gị
content_508	'Kedụ ihe m bịara ime ma ọbụghị ibu Iko AFCON' - Mikel Obi
content_508	Uloikpe mkpegharị eweliela Chimaroke aka elu ọzọ
content_508	Ọzọdịmgba eloro nde  naira asaa n'ogige ụmụanụmanụ nke Kano?
content_508	Lee ihe nkiri anyị
content_509	Nwoke na-esi nri na nwunye ya.
content_509	Nne : I tinyekwara ose ?
content_509	Ndị nna de jeenu o!
content_509	Ta a bụ ụbọchị iri na isii nke ọnwa June, ọtụtụ mba na-eweliri ndị nna aka elu maka uru ha bara n'ezinaụlọ nakwa na nwulite obodo.
content_509	Onye nwere nna leta ya anya nke ọma maka ifunanya Nna nwere ebe umu ha nọ karịrị ego.
content_509	Ka emume a  si gaa n'akụkọ ụfọdụ
content_509	Ndị nna siri nrị n'ebe dịka ụlọ ụka St, Barths Anglican Church dị na Satellite.
content_509	Ụfọdụ ndị anyị gbara ajụjụ ọnụ gosiri obi ụtọ ha gbasara isi nrị ebe onye dịka Ụba Osakwe kwuru na agbanyeghị na ọ masịrị ya ime , o kwesịghị ị bụ mgbe ọ bụla.
content_509	Ụkọchukwu Emmanuel Umeh kwuru na ọ bụ ụbọchị eji agọzị ndị nna n'ụzọ pụrụ iche ma kwu kwa mkpa ọ dị ka ụmụnwoke na-etinye anya ụfọdụ oge ma esiwe nrị n'ụlọ makana o na-enye ụmụ nwaanyị obi
content_509	ụtọ ma di ha bia nyere ha aka n'usekwu.
content_509	Ebe Okenye Uche Aguegbo kwuru na ụbọchị a dị mma maka ị chetara ndị nna ọrụ ha ka ihe wee na-aga n'iru.
content_509	Ndị mmadụ kwukwara ọtụtụ ihe n'elu twitter
content_509	@OpeyemiOfficial kwuru na ọ hụrụ nna ya n'anya nke ụkwụ.
content_509	@atiku na-ekele ndị nna malitere Naịjirịa.‏
content_509	@JorimJerry kwuru na owu nna nwụrụlanụ na-ama ya.
content_509	@bukolasaraki kelere ndị nna niile na-agba mbọ imeta ndị na-elekwasa anya.
content_509	Nchọpụta Ọgbakọ 'European Union'
content_509	Ngwa ọrụ INEC
content_509	Ọgbakọ European Union agụpụtala ebe ndị Goọmentị dara iwu maka ntuliaka emere ma nyekwa atụmatụ na ntuziaka maka ime ntụliaka n'odịnihu.
content_509	Ụlọọrụ onyeisiala ekwuola na ha ga-eme ntuziaka European Union wepụtara maka ntụliaka ọdịnihu Naịjirịa.
content_509	Ọgbakọ "European Union" kwuru maka uru ọ bara ịhazigharị etu esi eme ntụliaka na Naịjirịa ma na-ekwu na etu esi chịkọta mpụtara ntuliaka 2019 adabachaghị ọfụma.
content_509	N'egwuregwu,
content_509	Ndị otu egwu bọọlụ Ukraine
content_509	Ukraine efeela South Korea aka n'isi were ọkpụ goolu atọ asatara otu maburu iko mbaụwa ndị ntorobịa.
content_509	Nke a bụ nke mbu ndị Ukraine na-ebu iko mba uwa ndị ntorobia.
content_509	N'ofesi,
content_509	Ndị Uweojii Kenya
content_509	Ogbunigwe egbuola ndị uweojii ruru asatọ ebe ha nọ n'ụgbọala ngagharị nchekwa.
content_509	Onyeisi ndị uweojii na kenya bụ Hillary Mutyambai kwuru na ndị uweojii ruru iri na otu nọ n'ụgbọala ahụ na-agaghari n'oke kewara Kenya na Somali.
content_509	Nkeji
content_509	Ihe nkiri taa
content_510	Otu úmúnwaanyí mba Thailand
content_510	Otu boolụ ụmụnwaanyị Sweden ji mba Thailand mere ihe ọchị taa dịka ha ji okpu goolu ise dọrie neetị ha.
content_510	Onye malitere ihe a bụ Linda Sembrant na nkeji 6 n'agba nke mbụ n'asọmpị ahụ.
content_510	Otu bọọlụ ụmụnwaanyị Naịjirịa achakeela ka ugo
content_510	Nigeria vs Norway: Norway akpọchuola Naijirịa ihu
content_510	Ndị ọzọ nyekwara goolu bụ Kosovare Aslani, Fridolina Rolfo, Linda Huritg na Elin Rubensson.
content_510	Kanjana Sungngoen gbalịrị ịzọpụta ndị Thailand na nkeji 91 mgbe o nyere ọkpụ goolu mana o nweghi isi.
content_510	Nke a ga-eme ya ugboro abụọ a na-emeri mba Thailand n'Iko mbaụwa ụmụnwaanyị nke afọ a.
content_510	Cheta na mba USA ji ọkpụ goolu iri na atọ merie ha n'asọmpi mbụ ha.
content_510	Ọ pụtara na ha nwereike ịlawa na ngwụcha agba nke mbụ a.
content_510	Ha na mba Chile ga-ezute onwe ha n'ụbọchị iri abụọ nke ọnwa Juun.
content_511	Ihe karịrị mmadụ iri anwụọla na Konduga
content_511	Akụkọ si Konduga na Borno steeti sị na ogbunigwe atọ gbara n'abalị Sọnde gburu ihe karịrị mmadụ iri na abụọ.
content_511	Onye ntaakụkọ na Borno gwara BBC na ndị ogbunonweya atọ gbagburu ogbunigwe ha n'ezi Konduga ebe ndị na-ekiri egwuregwu nọ na-ekiri ya bụ egwuregwu bọọlụ.
content_511	Otu onye ọrụ gbatagbata bụ Usman Kachalla gwara ndị AFP na "Ndị nwụrụ eruola iri atọ. Ihe karịrị mmadụ iri anọ emerụọkwala ahụ."
content_511	Atọhapụla mmadụ atọ ndị ntọọ jidere n'Enugwu
content_511	Ebere Amarizu ọnụ na-ekwuru ndị uweojii n'Enugu
content_511	Ebere Amarizu bụ ọnụ na-ekwuru ndị uweojii kwuru na atọhapụla mmadụ atọ ahụ bụ ndị ejidere ụbọchị Fraịde dịka ha na-eme nchọpụta ebe ya bụ mmiri sị banye n'opi ụgbọghiri.
content_511	Akụkọ na-eru anyị ntị na-ekwu na ndị eche na ha bụ ndị Fulani na-achị ehi atọọrọla ụmụ agbọghọ atọ bụ ndị si ahịa alọta n'ụzọ Agbani-Ugbụawka dị n'Okpuruọchịchị Nkanụ East dị n'Enugu steeti.
content_511	Super Falcons na France ga-asọmpị taa
content_511	Super Falcons 2019
content_511	N'egwuruegwu asọmpi iko mbaụwa nke ụmụnwaanyị, Naịjirịa na France ga-akwata ya n'elekere asatọ nke abali ebe Saụt Afrika na Jamani ga-ama ọkaibe n'elekere ise nke mgbede.
content_511	China na Spain ga-ezute otu mgbe ahụ ebe Saụt Korea na Norway ga-ezute mgbe Naịjirịa ga-agba nke ha.
content_511	Waec sị na-agaghị nyezị asambodo furu efu
content_511	Oteela ndị mmadụ na-ajụ maka asambodo Buhari
content_511	Geenụ nti o, WAEC adọọla ọhanaeze aka na nti sị onye ọbụla jisie asambodo ya ike makana ha agaghị enye ọzọ ma ofuo.
content_511	Onye ọrụ Waec bụ , Olu Adenipekun gwara ndị nta akụkọ na ọbụrụ na ọkụ, idemmiri maọbụ ohi zuru asambodo gi, ha nwere ike ịnye gị asambodo mkpanaka.
content_511	Ejidele ndị ọrọ gọmenti asị na ha n'ezu ọgwụ
content_511	Yoweri Museveni, Onyeisiala mba Uganda
content_511	Ụnụ ahụlanoo na nkịta atala ọkpụkpụ anyanere ya n'onu n'Uganda.
content_511	BBC African Eye amaala imi n'ala chọpụta ka ndị ọrụ ahụike mba ahụ sị ezu ọgwụ gọmenti eresi ndị ahịa.
content_511	Gee nkeji
content_511	Ihe nkiri
content_511	Akụkọ ga-amasị gị
content_511	Gịnị ka ụbọchị emume ndị nna pụtara gi?
content_511	Ndị nso kpụ Lionel Messi n'ọnụ maka ọdịda ha na Copa America 2019
content_511	'208bn naira nke TETFund abụghị ego ASUU na-ana gọọmenti' -  Ogunyemi
content_512	Falcons
content_512	Ịsonye n'egwuregwu iko mbaụwa ụmụnwaanyị karịrị nanị igba bọọlụ n'anya ndị gbara Naịjirịa.
content_512	Otu egwuregwu bọọlụ ụmụnwaanyị nke Naịjirịa bụ naanị otu egwuregwu tozuru ịsonye n'asọmpị iko mbaụwa kamgbe afọ 1991 mana ha ka na-agabiga ọtụtụ ihe mgbochi.
content_512	Super Falcons amaburula Iko AWCON 2018 n'ike
content_512	Super Falcons enweela onye nkuzi ọhụrụ
content_512	Ụfọdụ ndị Naịjirịa anaghị ahụ ịgba bọọlụ dịka aka ọrụ nye ụmụnwaanyị.
content_512	Asisat Oshoala dị afọ iri abụọ na anọ kwuru na agwa a gụnyere Afrịka niile.
content_512	Mana o kwuru na ha na-agba mbọ ịgbanwe echiche a.
content_512	Naịjirịa nweterala pọinti atọ dịka ha na South Korea na Norway  gbachara n'egwuregwu mmepe.
content_512	Ha na France ga-achịpụ ya taa na mgbede .
content_512	Mana agbanyeghị  ihe niile a, otu egwuregwu bọọlụ Naịjirịa na-enwe mmeri.
content_512	'Onye chọkwaranụ ilụ nwaanyị na-arụ ọrụ'
content_512	Asisat Oshoala bụ onye Afrịka mbụ nyere goolu n'asọmpị ụmụnwaanyị champions League ebe Barcelona na Lyon gbakọrọ bọọlụ
content_512	Egwuregwu bọọlụ n'Afịrịka anaghị ewu ewu etu o si ewu na mba Europe dịka Oshoala si kọwa ma na-ekwusi ike na o nyeghị ọnụ.
content_512	"N'Afịrịka, ọtụtụ nne na nna achọghị ka nwa ha gbaa bọọlụ. Ha chọrọ ka ha gaa ụlọ akwụkwọ"
content_512	Francisca Ordega dị afọ iri abụọ na ise n'agbara Shanghai Shengli kwuru na ndị Naịjịrịa anaghị esete iko mbaụwa a mana ọ bụrụ nke ụmụnwoke ihe dị iche ga-adị.
content_512	Ọtụtụ ndị gbara m okiri na-ekwu na agaghị m alụ dị makana m na-arụ ọrụ.
content_512	Agbara m isi akwara na-eme ihe na-enye m obi aṅụrị. Taa emerie m ha
content_512	O nwere ihe a ga-agbanwenwu maka agwa a?
content_512	Akụkọ ndị ga-amasị gị:
content_512	Ihe asaa otu EU kwuru gbasara ntuliaka 2019
content_512	Ụkọchụkwu a na-enyocha maka ịtọrọ onwe ya ebola ya ekwensu
content_512	"Anyị agaghị enye onye ọbụla asamobodo ya furu ọzọ" - Waec
content_513	Ụmụakwụkwọ na-akuzi onwe ha
content_513	Ndị nkuzi ụlọakwụkwọ Praịmarị na Sekọndịrị nke Abia Steeti gbara abụbụọrụ n'ihi akwụghị ụgwọ ọnwa ga-alachi ọrụ.
content_513	Ndị nkuzi praịmarị sị ka akwụghị ha ụgwọ a kpọrọ 'Teacher Salary Subsidy' ebe ndị nke sekọndịrị na-achọ ụgwọ ọnwa iri e ji ha n'ụgwọ.
content_513	Otu onye ngalaba n'ahu maka ndi nkuzi na steeti ahụ achọghị ka ekwu aha ya gwara BBC Igbo na ha nọ nzukọ maka ọnọdụ a.
content_513	Ekwentị Ode Akwụkwọ Mgbasaozi Abịa steeti bụ Onyebuchi Ememanka agaghị mgbe BBC Igbo kpọrọ ya.
content_513	Akụkọ ka na-abịa.
content_514	Mohammed Morsi in 2012
content_514	Ndị agha chụtụrụ Morsi n'ọkwa n'afọ 2013
content_514	Akụkọ na-eru anyị ntị ugbua na-ekwu na sị na Mohammed Morsi bụbụ aka na'achị mba Ijipt nara mụọ n'ụlọikpe na Kaịro bụ isi obodo mba ahụ ka ọ gara ụlọikpe dịka ndị ọrụ nchekwa n'ikpe siri kwuo.
content_514	otu onye na-arụ ọrọ n'ụlọ ikpe sị: "Ọ na-agwa ọkaikpe okwu tupu ọ daa. E buru ya gawa ụlọ ọgwụ bụ ebe ọ nọ nwụọ,"
content_514	Abdel Fattah Al-Sisi abụrụla onyeisioche African Union
content_514	Morsi bụ onye mbụ ritere ọchịchị n'ọnọdụ onye kwuo uche ya.
content_514	Ọ nọrọ otu afọ n'ọkwa tupu ndị agha chutuo ya n'afọ 2013 ka ọgbaghara dara na mba ahụ.
content_514	Morsi nọ mkpọrọ kemgbe a mara ya ikpe maka ndị nwụrụ n'ọgbaghara eji wepụ ya n'ọkwa.
content_514	Gọọmentị Ijipt ji aka ike sowe ndị na-akwado Morsi nakwa ndị otu Alakọba akpọrọ "Muslim Brotherhood", bụ ndị o si n'okpuru ha nwete ọchịchị.
content_514	Ikpe a na-ekpe Morsi tupu ọ nwụọ bụ nke metụtara ebubo na aka ya dị n'ime ịgba ama a sị otu Hamas nkle Palestine mere n'Ijipt.
content_514	Onye bụ Morsi?
content_514	A mụrụ Morsi na obodo El-Adwah dị na Mpahra "Nile Delta" nke Sharqiya n'afọ 1951.
content_514	Ọ gụrụ Nka na Mahadụm Kaịro tupu ọ ga mba Amerịka ga gụọ ọkamụta.
content_514	Otu Muslim Britherhood hopụtara ya ka ọzọ ọchịchi dịka onyeisiala n'afọ 2012 ka a manyere onye ha chọrọ ka ọ pụọ.
content_514	Ka o meriri, o kwere nkwa na ya ga achị ndi Ijipt niile.
content_514	Ọtụtụ ndị akwadoghi ya sị na-omezughi nkwa ya n'ime otu afọ a ọ chịrị Ijipt.
content_514	Ndi mmadu banyere ọzọ ịsị ya rituo n'ụbọchị o mere otu afọ n'ọchịchị n'ụbọchị Juun 30 nke 2013.
content_514	Na mgbede Julaị 3, ndi agha wezugara iwu ji mba Ijipt ma kwuo na ha enwela gọọmentị ọzọ.
content_514	Morsi si na ekweghi na nke a.
content_514	Ndị agha nwụchịrị ya were tuba ya na mkpọrọ.
content_515	Ndị otu Naịjirịa na Fransị
content_515	Ngwongwo eji mara Super Falcons kụwasịrị taa dịka Fransị meriri ha n'asọmpi Ikombaụwa ụmụnwaanyị.
content_515	Ọ bụ ihe ịtụ anya mgbe Renard nyere goolu ya na nkeji 79 maka na ọ bụ ugboro abụọ ọ gbara ya bụ penariti.
content_515	Nigeria vs Norway: Norway akpọchuola Naijirịa ihu
content_515	Otu bọọlụ ụmụnwaanyị Naịjirịa achakeela ka ugo
content_515	Nnadozie chetara penariti nke mbụ Renard gbara mana ọ dara iwu nke teknụzụ VAR gosiri eji nye ya ọzọ.
content_515	Iwu a ọ dara mekwara na Nnadozie dị afọ 18 rite akwụkwọ edo ebe Ngozi Ebere ritere akwụkwọ ọbara na nkeji 75.
content_515	Norway ji kwa goolụ abụọ merie mba Sawụt Koria mgbe ha zutere onwe ha.
content_515	Frans pịara Saụt Koria 4:0 ma jirikwa 2:1 merie Norway, nke nyere ha owere ịbụrụ sọsọ ndị gafere agba nke abụọ na "Group A".
content_515	Naịjirịa na onwe ha agbataghị ihe mgbe ha zutere Norway ji 3:0 sị ha ga nu mụta ọfụma.
content_515	Falcons na-eche ugbua ịchọpụta ma ha a ga-alachita ma ha a ga aga ihu n'asọmpi a.
content_515	Ogbunigwe agbagbuola mmadụ iri atọ na Borno
content_515	Ndị ọrụ gbata gbata na-ekwu ọnụ ọgụgụ mmadu nwụrụ n'ebe ndị omekome atọ gbara ogbunigwe dị ha n'ahụ na Borno Steeti nwereike rịa.
content_515	Mmadụ iri atọ nwụrụ n'ihe a mere n'ebe a na-ekiri TV ka ihe ruru mmadụ iri anọ n'asatọ merụrụ ahụ.
content_515	Onwebeghị otu sị na ọ bu ha kpara mkpamkpa a.
content_515	Ihe Peter Obi gwara Buhari
content_515	"mewe ka ndị isiala India na Saụt Afịrịka!"
content_515	Onye kwuru nke a bụ aka chịbụrụ Anambra steeti bụ Peter Obi ka o na-adụ Onyeisiala Buhari ndụmọdụ maka ime ọsịsọ wepụta aha ndi ya na ha ga-arụ ọrụ.
content_515	Onye ga-achị Osun steeti?
content_515	Ọ bụ n'ụbọchị nke ise nke ọnwa Jụlaị ka a ga-ama onye ga-akwụrụ ka gọvanọ Osun steeti.
content_515	Ụlọikpe ukwu bụ Supreme Court ga-ekpebi ikpe dị n'etiti Ademola Adeleke nke PDP na Gboyega Oyetola nke APC maka ọkwa Gọvanọ nke steeti ahụ.
content_516	Akụkọ ndị dị mkpa taa:
content_516	Ndị amaghị ndị ha bụ kpochiri ọdọahịa ụmụ Najiria na Ghana
content_516	ọdọahịa dị na Kumasi Ghana
content_516	Ọdọahịa dị na Kumasi Ghana
content_516	Ihe karịrị ọdọahịa iri atọ ndị ụmụafọ Naijiria nwere n'ahịa a kpọrọ, 'Suame Magazine' na Kumasi, dị na mba Gana ka ndị ndị ntorobịa obodo ahụ kpochiri.
content_516	Cheta na oteela nghọtahie ji dịrị n'etiti ndị ntorobị Gana na ndị Naijiria na-azụ ahịa n'obodo ahụ n'ihi ebubo na ụmụ Naijiria na-erekarị ahịa adigboroja.
content_516	Gọọmenti mba Gana akwadoghi ka ndị si mba ọzọ na-ere ahịa mgbere nke ndị bekee kpọrọ 'retail'.
content_516	Ha mepụtara iwu iji machie ya nke mere ka e mechie ọtụtụ ọdọahịa ndị Naijira nwere n'afọ 2008.
content_516	Mana Gọọmenti Niajiria tinyere ọnụ n'okwu ahụ nke mere ka ha kwụsi ịcha ụmụ Naijiria na-azụ ahịa na mba ahụ ọkụ.
content_516	Ka ọ dị ugbua, ndị uweojii mba ahụ ekwela nkwa na ha ga-elebanye anya na nsogbu ahu.
content_516	Onye uweojii e jidere ya na ndị ntọ abụghị onye otu anyị -Ndi uweojii
content_516	Ndị uweojii Naijiria ekwuola na Kingsley Udoyen, onye e chere bụ Osote Kọmishiona ndị uweojii( Assistant Commissioner of Police) a nwụchiri n'Akwa-Ibom steeti  nke foto ya na-efegharị na soshal midia dịka onye anwụchiri ya na ndị ntọ ọzọ abụghị onye uweojii ma ya fọdụ ịbụ Osote kọmịshọna ndị uweojii.
content_516	Ha kwuru ihe e ji nwuchie Udoyen bụ maka ebubo ịbụ onye uweojii adigboroja ji uwe ha atụrụ ndị mmadụ ego.
content_516	Ndị Uweojii kọweara na ya nwụchiri ya na abali abụọ nke ọnwa Januarị afọ dịka iko ya juru ma kpụpụ ya ụlọikpe magie dị n'Abak dị n'Akwa-Ibom steeti.
content_516	Ite ime ka egbu umụnwaanyị karịa Malaria
content_516	Dọkịta Christopher Lamai kwuru na ọnwụ a kachasị metụta ndị mpaghara ugwu Naịjirịa.
content_516	Dịka o si kwuo "kwa nkeji asatọ, otu nwaanyị na-anwụ site n'ite ime n'ụzọ ezighi ezi"
content_516	Ite ime o kwesiri ịbụ ihe iwu n'amachịghị?
content_516	Ọ gwara ndị ntaakụkọ gbakọrọ ebe ahụ ha gbasaa ozi ka ndị mmadụ mụta ọghọm dị na ite ime.
content_516	Ikpe Nnamdi Kanu
content_516	Akụkọ na-eru anyị ntị na-ekwu na Ụlọikpe ukwu Naịjirịa ga-amalite ọgbakọ ha maka ịmalite ikpe Nnamdị Kanu bụ onye ndu otu Ipob.
content_516	Gọọmenti Naịjirịa na-ebo Nnamdị Kanu ebubo mgbaokpuru.
content_516	Ngagharịiwe N'Anambra steeti
content_516	Otu kpọrọ onwe ha Host Communities of Nigeria Producing Oil and Gas, emeela ngagharị iwe ụnyahụ n'Onitsha ịgosi iwe ha maka gọmenti ekweghị itinye Anambra steeti na nzukọ steeti na-emepụta mmanụ agbidi na Naịjirịa.
content_516	Otu a sị na nke a na-egbochi steeti ahụ irite uru ndị ọzọ nọ na nzụkọ a na-erite.
content_516	Nrụrụaka n'ụlọomeiwu nta
content_516	Ntamu na aga n'ihu ụgbụa n'ụlọomeiwu nta maka ntuliaka emere bụ nke weputere Femi Gbajabiamila dịka onye ndu ụlọomeiwu ahụ.
content_516	Otu kpọro onwe ha G-70 si na-enwere nrụrụaka na ya bụ ntuliaka ma kwukwa na ha ga-aga ụlọikpe maka ya.
content_516	Mohammed Morsi awụọla
content_516	E ji Mohammed Morsi bụ onye gbara afọ 67 n'ụlọnga kemgbe afọ 2013 ka ndị agha mba Ijipt chutuchere ya n'ọchịchị
content_516	Onye bụbu onyeisiala Ejipt bụ Mohammed Mosi alala mụọ ụnyahụ n'ụlọikpe.
content_516	Ebe Muslim  brotherhood nakwa na ndị ọzọ na-ekwu na gọmentị ma ihe mere ya, Amnesty International na-akpo oku ka enyocha ọnwụ ya bụ nwamadị nke ọma.
content_516	France emeriela Naịjirịa n'iko mbaụwa ụmụnwaanyi
content_516	N'egwuruegwu, asompi iko mbaụwa ụmụnwaanyị, France ji otu goolu merie Naịjirịa ụnyahụ.
content_516	Na penariti agbagharịrị nke ugboro abụọ , ka ha  ji nwete ya bụ mmeri.
content_516	Nkeji
content_516	Akụkọ ga-amasị gi
content_516	Ndị nkuzi Abịa alaghachila ọrụ
content_516	Ndụmọdụ Peter Obi nyere Onyeisiala Buhari
content_516	Etu Naịjirịa si agbanwe etu esi ahụ bọọlụ ụmụnwaanyị
content_517	Sajid Javid
content_517	Sajid Javid bụ nnukwu odeakwụkwọ na-ahụ maka ihe gbasara ndị mbịara mbiara
content_517	Steeti ruru iri abụọ na otu na Naịjirịa ka ụlọọrụ 'Common Wealth' nke mba UK gwara ndị be ha bụ agaga maka enweghị ezi nchekwa ebe ndị ahụ.
content_517	Ụlọọrụ ahụ depụtara ozi ahụ n'elu webụsiati ha ma kwụkwa na arụrụala ndị oyiegwu agbalitela n'ugwu Hausa Naịjirịa, ekperima na ọdịda anyanwu, nakwa ikpaike na Naija Delta.
content_517	Boko Haram sị ka akwụọ N100m n'isi Abraham Amuta
content_517	Ị chetara mgbe ndị ntọ atọrọla otu onye ntaakụkọ
content_517	State ndị ha gụnyere bụ agaaga ugbua bụ:
content_517	Borno
content_517	Yobe
content_517	Adamawa
content_517	Gombe
content_517	Delta
content_517	Rivers
content_517	Akwa Ibom
content_517	Cross River
content_517	Kilio mita iri abụọ n'oke Niger na Zamfara
content_517	Bauchi
content_517	Zamfara
content_517	Kano
content_517	Jigawa
content_517	Katsina
content_517	Kogi
content_517	kilo mita iri abụọ kewara Niger dị na Sokoto nakwa Kebbi
content_517	Bayelsa
content_517	Abia
content_517	Kaduna
content_517	N'ime ndụmọdụ a, ha gwakwara ndị mba UK nọ Naịjirịa ha agala ebe ndị mmadụ gbakọjuru, ọgbakọ ebe a na-ekpe ekpere , ụlọ ahịa, ụlọ oriri na nkwari, ebe a na-agba ụgbọala nakwa ogige ebe ndị na-agba ọsọ ndụ bi.
content_517	Ha kwuru na oke ntọ na-eme na steeti ndị ahụ na-abụkarị maka ego maọbụ ndọrọndọrọ ọchịchị.
content_517	N'ọnụ ha, "ị ga-ebe ndị a bụ agaaga ,gba mbọ hụ na ị kpọ ndị nchekwa zuruoke."
content_517	Akụkọ ndị ga-amasị gị:
content_517	'Ọchụhụ m chụrụ ndịisioche okpuruọchịchị abụghị ịbọ ọbọ' - Ihedioha
content_517	"A hụla m ihe na-adọhachị ndị ọrụ azụ n'ọrụ nchekwa " - Buratai
content_517	Ọkaikpe ga-ekpe Nnamdi Kanu ikpe abịaghị ụlọikpe taa
content_518	Ndị Abatete mere ihe puruiche na iri ha
content_518	Dịka taa bụ ụbọchị ncheta ọrịa ọbara nko nke bụ 'Sickle Cell' na Bekee, ndị ọkachamara na nri na ihe ọ na-enye n'ahụ enyela ndụmọdụ ọhụrụ
content_518	Florence Ngozi Uchendu kwuru na o nwere ụfọdụ nri ndị na-arịa ọrịa a kwesiri ị na-eri iji chekwa onwe ha ọfụma karịa ndị enweghi ọrịa a.
content_518	Ị chetara mgbe ọrịa ọbara gburu Tosyn Bucknor
content_518	O kwuru na nri ndị na-enye ike dịka akpụ, ji, osikapa na ndị ọzọ dị mma iji nye ha ike n'ihi na ọrịa a na-agwụ ike.
content_518	O kwukwara na akwụkwọ nri na mkpụrụ osisi dị icheiche na nye aka ịnye ha ihe ndị na-edozi ahụ.
content_518	Ọ kwuru na ọ bụ maka na ndị na-arịa ọrịa anaghị enweta ihe dịkia Ayọn, vitamins, kalshiụm wdg.
content_518	Ihe anọ ị maghị maka ọrịa ịba
content_518	Ụgụ bụ akwụkwọ nri ndị ọrịa ọbara nko kwesiri ị na-eri
content_518	Nri ọzọ ọ kpọrọ aha bụ mmiri ala ehi nke ga-enye ha kalshiụm n'ahụ nakwa mmiri ọṅụṅụ nke ga-akwụsị ahụ mgbu.
content_518	Dịbia bekee ọzọ tinyere ọnụ n'okwu a bụ McGinger Ibeneme kwuru na ezigbo nri zuruoke nakwa ihe ndị ọzọ nwereike ịdọtị ndụ ndị na-arịa ọrịa ọbara.
content_518	O kwuru na ndị na-arịa ụdịrị ọrịa na-enwe ọtụtụ nsogbu gụnyere ọkpụkpụ mgbu, obi mgbu, ịrịa ahụ mgbe ọbụla.
content_518	Ụtazị so n'akwụkwọ nri ndị ọrịa ọbara nko ga na-eri
content_518	Kedụ ihe ị ga-eme ka ịnwe ogologo ndụ n'ọrịa a?
content_518	Macginger kpọpụtara ihe ndị ha ga-eme iwe bie ogologo ndụ:
content_518	Rie nri na-edozi ahụ:
content_518	Ọ sị ka ha ahọrọla nri ọbụla. Maka na ọ bụ na nri ka ha ga-enye ihe n'ahụ.
content_518	Aṅụla ọgwụ ayọn
content_518	Arụla ọrụ ike
content_518	Anọla ebe jụrụ oyi rinne
content_518	Anọla ebe ọtụtụ mmadụ gbakọjuru
content_518	O kwesiri ka ị na-aga ahụ dọkịnta mgbe ọbụla ka olele gị ahụ
content_518	O nwere ụzọ esi egbochi ọrịa a?
content_518	Mcginger kwuru na ọ bụ naani site n'inyocha iji wee chọpụta ma onye gị na ya na-alụkọ dị na nwunye ,ma ọbara ụnụ agakọrọ nkeọma.
content_518	Nke a gunyere :AS na AS agaghị alụli, mana AS na AA ga-alụli.
content_518	Ihe ndị mmadụ na-ekwu na soshal midia maka ọrịa a
content_518	@Taswalu na-arịọ ndị mmadụ ka ha nyocha onwe ha tupu ha lụọ.
content_518	@toksy_bee_ chọrọ ka ekpere ya ekpere ya makana ya bụ ọrịa ji ya na njọ.
content_518	@EkeminiMacauley kwuru na ya na-akwado ndị na-arịa ọrịa a.
content_518	Akụkọ ndị ga-amasị gị:
content_518	Ndị amaghị ndị ha bụ kpochiri ọdọahịa ụmụ Najiria na Ghana
content_518	"A hụla m ihe na-adọhachị ndị ọrụ azụ n'ọrụ nchekwa " - Buratai
content_518	'Nkwụsị ọrụ m kwụsịrị ndịisioche okpuruọchịchị abụghị ịbọ ọbọ' - Ihedioha
content_519	Ụmụafọ Igbo e merụrụ nnukwu ahụ na Togo
content_519	Ndigbo etiri gwo gwo maka okwu agbasaghị ha na mba Togo bụ ndị agbataobi onye nwere okwu
content_519	Nsogbu bidoro n'etiti enyi na enyi aghọọla ọgbaghara mba na ibe ya gara ata isi mmadụ ma ọ buru na ndị uweojii egboghị ọgụ ahụ n'oge.
content_519	Nsogbu dapụtara n'etiti  Ndigbo bi na mba Togo na ndị ha bi be ha edugala mmadu ise n'ụlọọgwụ ebe ha na-anata nleta maka oke mmerụahụ ha nwetara.
content_519	Ndị Ghana a na-achụpụ ụmụ Igbo na-ere ahịa na be ha?
content_519	Xenophobia: A na-egbu ndị mbịarambiara kwamgbe kwamgbe na South Africa
content_519	South Africa abaala mba maka mkpagbu ndị ọbịa be ha
content_519	Ebe ọtụtụ ka na-agụkọ ihe furu ha dịka ndị a na-arụ aka na ha bụ ndị Togo wakporo, zuo ma mebicha ngwaahịa ụfọdụ ụmụ Igbo na-azụ ahịa n'Ahịa Assiyeye dị na Lome, isiobodo Togo.
content_519	Ndị nọ ebe ihe mere kwuru na ọ bụ esemokwu dị n'etiti okorobia Igbo na enyi ya nwaanyị bụ ihe bidoro nsogbu ahụ.
content_519	Mmadu abụo ahụ bụ ndị bikọrọ ọnụ nwere nghọtahie lụọ ọgụ merụọ onwe ha ahụ, nke nwaanyị gara kpọọ ndị agboro mana nwokorobia ahụ gbara ọsọ oge ọ hụrụ ha.
content_519	Akụkọ kwuru na dịka ọ gbara ọsọ ha bido ịwakpo ndị Igbo ndị ọsọ bi na mbara ahụ, kụtọsịa ha dịka ha boro ha ohi.
content_519	BBC Igbo nwetara ihe onyonyo gosiri ebe a kụrụ ndị ahụ ihe tinka na-akụ panụ, ọbara juu ha ahụ mana anyị agaghị enwe itinye ya n'ime akụkọ n'ihi na ọ bụ ihe na-ata arụ n'anya nke ukwuu.
content_519	Dika otu onye Igbo achọghị ka a kpọ aha ya siri kọwara BBC Igbo, "Ọ bụ nwoke ya na enyi ya nwaanyị bi nwere nghọtahie."
content_519	"Ha kụọ onwe ha ihe. Nke nwoke merụọ nke nwaanyị ahụ, nke nwaanyị merụkwa nke nwoke ahụ."
content_519	"Nke nwaanyị  gbapụọ kpọrọ ụmụ agboro bịa."
content_519	"Oge nwoke hụrụ ndị agboro, ọ wụọ aja gbaalaga. Ndị agboro gaa tiwa ọnụụzọ ụlọ Ndigbo bi n'otu mbara ahụ kụwa ha ihe."
content_519	Ọ gara n'ihu boo n'ebubo na ndị mba ahụ nyere nkwado dịka a na-akụ ndị ahụ ihe  n'ihi "ha ejighị ntị anụ ihe banyere Ndigbo."
content_519	Ahịa Assiyeye dị na Lome,Togo
content_519	Otu onye ahịa ya so na nke ndị e zuru a kpọrọ Godwin Kalu gwara BBC Igbo na ọ bụ ka ndị uweojii bịara zọọ ụmụ Igbo ahụ ka ndị igwe ndị ala chọrọ isunye ha ọkụ.
content_519	Kalu kwuru na ka ndị uweojii kọrọ ndị e merụrụ ahụ gawa ụlọọgwụ, ddị ala ahụ jịkọọ gawa ahịa Assiyeye ndị nso ebe ahụ ebe ha wakporo ọdọahịa Ndigbo ma zuo ma mebie ọtụtụ ngwaahịa ha.
content_519	"Ọdọahịa nọ n'ọnụ okporoụzọ esi abanye n'ime ahịa".
content_519	"Ha wakporo ọhịa na-elu okwute. M na ndị nọ n'ọdọahịa gbagbuo n'ime kpochie ụzọ."
content_519	"Ha buru akpa akpụkpọụkwụ m na-ere ere abụọ.
content_519	"Otu akpa nwere akpụkpọ ukwu iri ise."
content_519	Ndigbo nọ na Togo tụrụ arịrị na mbeku ha bekuru ụlọnnochiteanya Naijiria na mba ahụ amịtaghị mkpụrụ dịka a gwara ha n'onyeisi bụ Segun Ibidapo-Obe gara njem na Naijiria.
content_519	Otu onye uweojii mba Togo achọghị ka a kpọọ aha ya (n'ihi na o nweghị ikike ikwu n'aha ndị uweojii) gwara BBC Igbo n'ekwenti na ihe ahụ mere n'ezie.
content_519	"Anọ m a kpọ m gwa m na o nwere ndị a na-eti ihe, anyị ga-ebe ahụ ọ bụrụ ndị Naijiria."
content_519	Onye uweojii onye kwuru na ndị na-akụ ihe boro ha ebubo izu ohi, kọwara na ha (ndị uweojii  zọpụtara ndị ahụ ma dugaa ha ụlọogwụ.)
content_519	O kwụghị ma ndị uweojii a na-enyocha ya bụ okwu na ọ gwara Ndigbo bi n'ala ahụ atụla ụjọ ihe egwu ime ha ọzọ.
content_519	Mbọ BBC gbara ịnụta uche ụlọnnochiteanya Nigeria na mba Togo amịtaghị mkpụrụ dịka ha azaghị ekwenti ha na ozi e zigara ha site n'igbeozi ịntanet.
content_519	Akụkọ ga-amasị gị:
content_519	Nri ndị a ga-enyere ndị na-arịa 'Sickle Cell' aka
content_519	Etu ị ga-esi jiri chocolate na-akwụkwọ nri chụọ nsogbu ụbụrụisi
content_520	Container dara
content_520	Gwongworo e ji ebu ngwa ahịa nke a na-akpọ 'container' na bekee adaala n'akụkụ ulọahịa 'tradefair International' dị n'ụzọ Badagry na Legọs steeti.
content_520	Ogbe ebe ihe ahụ mere bu ebe ọtụtụ ụmụ Igbo na-azọ ahịa.
content_520	Dịka BBC siri nụ, onweghị onye nwụrụ na ya bụ ihe mberede nke a na-enwe onye merụrụ ahụ.
content_520	Nke a abụghị mbụ ụdị ihe a na-eme na Steeti Legọs.
content_520	Ụzọ Onyeama n'Enugwu bụzi aga aga
content_520	Etu gwongworo si kwọpịa mmadụ 12 n'Ekiti - Ndị uweojii
content_520	Abalị anọ gara aga, gwongworo bu ngwa ahia dapịara ụgbọala abụọ na Tinkan Ailand nke dị na Apapa na Legọs.
content_520	Otedola ereela Forte Oil, gaa ihu
content_520	Otu onye ojiegochụego ama ama bụ Femi Otedola ereela ụlọrụ mmanụ ya ama dịka 'Forte Oil.'
content_520	Otedola gbara ama nke n'ozi o wepụtara n'igwe okwu Instagramm ya na ya agbaghapụla ya bụ ụgbọ banye n'ọzọ ya bụ inye ọkụ latrik site n'ụlọọrụ ọ kpọrọ 'Geregu Power Plc.'
content_520	Ụbọchị ncheta ọrịa ọbara nko 'Sickle Cell'
content_520	Dịka taa bụ ụbọchị ncheta ọrịa ọbara nko nke pụtara 'Sickle Cell' na Bekee ndị ọkachamara n'ihe gbasara nri na ihe ọ na-enye na-ahụ adụọla ndụmọdụ ọhụrụ.
content_520	Ha kwuru na nri dịka ji, akpụ na osikapa ga-enye ndị ahụ ike ma gbado ha ume.
content_520	Ha kwukwara na akwụkwọ nri na mkpụrụosisi dị icheiche bụ ụdị nri ndị na-arịa 'Sickle cell' kwesiri ị na-eri ga-edozi ahụ ha.
content_520	Ụlọikpe akagbuola iwu gbasara ịgbasa ozioma
content_520	Kaduna steeti gọvanọ Nasir El-Rufai
content_520	Nke ọhụrụ na-eru anyị ntị ugbua bụ na otu ụlọikpe ukwu nke Kaduna steeti akagbuola iwu kwuru na onye ọbụla na-agbasa ozioma ga-anata ikike tupu o mee nke a nke ụlọomeiwu na gọọmenti steeti ahụ hiwere na nsonso.
content_520	Mana Gọọmentị Kaduna ekwuola na ha na-akwado ịgbagha mkpebi ahụ n'ụlọikpe.
content_520	Ụmụafọ Igbo ise emerụọla ahụ na Togo
content_520	Ụmụafọ Igbo  ise merụrụ nnukwu ahụ na nghọtahie sogbu dapụtara n'etiti ụmụIgbo na ndị Togo na Lome, isiobodo Togo.
content_520	'Ṅụọ mmịrị tọgbọ iko n'ọgbọ egwuregwu bọọlụ'
content_520	Naijiria, Argentina na Croatia ga-asọmpi
content_520	Ngalaba na-ahụ maka egwuregwu bọọlụ n'Afrịka amanyela iwu ọhụrụ ga-enye ndị ọgba bọọlụ ohere abụọ iji ṅụ mmiri ma zuo ike n'ihi oke anwụ ọchịcha.
content_520	Iwu a ga-ebido n'asọmpi AFCON nke a ga-amalite n'ụbọchị Fraide izu a.
content_520	Victor Moses eyipụla uwe o ji agbara Naijiria bọọlụ
content_520	Mmadụ 3 na-eku mmanụ na gwongworo anwụola
content_520	Ị hụla ihe gọọmentị Lagos chọrọ ka tanka na gwongworo na-emezi ugbua?
content_521	Nwata atọrọ
content_521	Ndị uweojii si ngalaba "Special Anti Robbery Squad (SARS) nwụchịrị otu nwaanyi aha ya bụ Queen Imoh ka ọ gara ịrị̄ nwatakịrị n'obodo Umuna nke Orlu, Imo steeti.
content_521	Queen Imoh, bụ onye uweojii si na ọ bụ onye mba Kameron, zutere nwata ahụ aha ya bụ Naziru Adbulwahab na mpaghara Nassarawa dị Kaduna, isi obodo Kaduna steeti.
content_521	Anwụchiela nwaanyị tọọrọ ma ree ụmụaka 5 si otu ezinaụlọ
content_521	SARS: Ndị uweojii anọ abanyela n'ofe dị ọkụ
content_521	A machiela mmanya na-ekeli utu ka utu nwoke jụrụ ọdịda dịka ọ ṅuchara ya
content_521	Akwụkwọ ozi sị n'aka ọnụ na-ekwuru ndị uweojii n'Imo bụ Godson Ikeokwu sị na ọ bụ ndị mmadụ hụrụ Imoh na nwata ahụ wee che na ọgaghị abụ nne ya gbaara ndị uweojii ama.
content_521	Ndị uweojii sị na nna nwata ahụ atọrọ a bịala kpọrọ ya
content_521	Ndị uweojii sị na Imoh kwenyere na ya zutere nwata ahụ aha ya bụ Naziru Abdulwahab ma kwukwa na ọbụghị mbụ ya kpara ụdịrị ike a.
content_521	Dịka ndị uweojii siri dee, Imoh gwara ha na ya rere nwa ya aha ya bụ Joseph Imoh dị afọ abụọ pụtụ naịra narị abụọ.
content_521	Ndị uweojii sị na Queen Imoh kwere na ya mere ihe a sị na o mere
content_521	Ọ sịkwa na ya rere nwata aha ya bụ Samuel M dị otu afọ puku naira narị abụọ na iri atọ. Ọ sị na ya zuru nwata nke a mgbe nne ya si ya nedo ya anya.
content_521	Godson Ikeokwu dere na ọ bụ ndị Awụsa nọ n'Orlu nyere aka chọta nne na nna Naziru ma hụ na o ruru ha aka.
content_521	Imoh ka nọ n'aka ndi uweojii.
content_521	Ntọrị ụmụaka bụ ihe na-eme kwamgbe na Naịjịrịa, ọkachasị n'Ọwụwa Anyanwụ Naịjirịa.
content_521	Lee ihe nkiri anyị maka ntọrị ụmụaka:
content_522	Ụmúakwụkwọ
content_522	Asọmpị e ji ahọpụta ụmụaka ụmụ nwaanyị sekọdịrị rụpụtara ezigbo ihe na technụzụ na mpaghara ỌwụwaAnyanwụ Naijiria amalitela n'Ọnịcha, Anambra Steeti.
content_522	Ụmụaka secọndịrị karịrị narị abụọ n'ọnụ ọgụ si ọtụtụ ụlọakwụkwọ n'Ebonyi nakwa Anambra biakọtara ọnụ were gosi ma kwuputa ihe akụrụngwa teknụzụ ha rụpụtara nke a na-akpọ "App" na-arụ.
content_522	Onye chịkọbara ya bụ ihe bụ onyeisioche Edufun Fun Stem Hub bụ oriakụ Uche Onwuamaegbu Ugwu kọwara na ọ bụ site na nkwado ndị United Nations ka ha jiri guzobe ya bụ ihe ngosi.
content_522	Uche Onwuamaegbu Ugwu na onye nkụzị
content_522	Ugwu kwuru na ụlọakwụkwọ ọbụla ahọrọ 'App' nke ha ga-aga n'ihu nọchite anya Ọwụwa-Anyawụ na Naijiria ebe a ga-ama ndị ga-anọchite anya mba ahụ na ụwa niile.
content_522	Anyị ga-echeta na ọ bụ Uche Onwuamaegbu Ugwu họpụtara ụmụ aka ise n'ụlọalwụkwọ Regina Pacis dị n'Ọnịcha ndị nke turu ugo n'Afrịka nakwa mba ụwa niile were site na Silicon Valley USA bulatara Naijiria iko ọla edo.
content_522	Lee akụkọ ụmụ Regina Pacis ebe a: Technovation: Lee ụlọakwụkwọ ụmụaka ise ahụ turula ugo ọkaibe n'asompi technụzụ
content_522	Ụmụakwụkwọ Regina Pacis, -  nke Uche Onwuamaegbu kuziere ihe n'Edufun Stem Hub dị n'Ọnịcha - meriri obodo dị nari na iri use wee gbaa ndị nke mbụ n'ụwa.
content_522	Ụmụ akwụkwọ Ado Girls secondary school Ọnịcha mepụtara "app" ha kpọrọ "Albina Sense App"
content_522	Ihe ha rụpụtara oge ahụ bụ 'app' e ji ama ọgwụ adigboroja.
content_522	Ụfọdụ na ndị ụlọakwụkwọ bịara ọhụrụ na Technovation nke 2019 rụpụtara 'App' na-egosi ụzọ, App na-echekwa ndị anyarị (Albino) nakwa ọtụtụ ihe ndị ọzọ.
content_522	Ụmụakwụkwọ ahụ na ndị nkuzi ha kwupụtara obi ụtọ ha isonye wee kwalite ọnụọgụgụ ụmụnwaanyị na ihe gbasara teknụzụ.
content_522	Ụmụ akwụkwọ Urban Model Secondary School Abakaliki, Ebonyi Steeti mepụtara "app" n'achọpụta nri mebiri emebi
content_522	Uche Onwuamaegbu Ugwu bụ onye haziri asọmpị a
content_522	Ụmụakwụkwọ Ebonyi steeti wepụtara ihe a kpọrọ "Community Data Base App"
content_523	Jeremy Hunt na Boris Johnson
content_523	Nke ọhụrụ na-eru anyị ntị ugbua na-ekwu na ọ ofọziri sọsọ Jeremy Hunt na Boris Johnson n'ọsọ ịchị mba Briten.
content_523	Nke a pụtara ihe dika Jeremy Hunt ji vootu abụọ merie Michael Gove nwetara vootu 75 n'ụlọomeiwu Briten.
content_523	'A dị m njikere ịhapụ ọrụ a' - Theresa May
content_523	Ọ pụtara na ya na Boris Johnson ga-akwata ya iji maata onye ga-achịrị ọwa Theresa May wụsara.
content_523	Cheta na ndị otu kọnzavetive pati na Briten kwadoro ịhọpụta mmadụ abụọ ịnọchị anya Theresa May.
content_523	Naanị mmadị atọ ka achọrọ n'ime mmadụ anọ pụtara na ya bụ ndọrọndọrọ bụ nke a ga-eji akpati nzuzo mee.
content_523	Theresa May anapụtala isi ya n'aka ndị ụlọomeiwu mba Briten
content_523	A na-atụ anya na ụwa ga-ama mpụtara ya bụ ntulika n'elekere nke mbụ taa.
content_523	Ka nke a mechere, a ga-eme ntuliaka ọzọ iji hotụpata mmadụ abụọ, nke otu n'ime ha ga-abụzị Praịm Minista Briten.
content_523	Onye vootu ya kachasi na nke emere mee bụ Boris Johnson bụ onye ji vote 143 merie Jeremy Hunt, Michael Gover na Sajid Javid.
content_523	A kụpụrụ Rory Stewart bụ odeakwụkwọ maka mmepe obodo ndị mba ọzọ maka na onwetere naanị vootu 27.
content_523	Ya bụ ọgụ ka dị mma Boris Johnson ebe ọ na-ejikere ị ga ya bụ ọgụ ntụkpọ osisi nke ndị pati ha ruru 160,000 ga-atụrụ ha vootu, bụ nke a ga-eji post ọfis ziga izuụka n'abịa.
content_523	Mana ọhịara ahụ ịgba afa mpụtara ya bụ ntuliaka ka ọ dị ugbua.
content_523	Ya bụ ka anyị dere duu mara ihe ga-eme.
content_523	Akụkọ ga-amasị gi
content_523	Nri ndị na-arịa 'Sickle cell' kwesiri ị na-eri
content_523	Ihe mere ndị na-akwado Buhari ji chọọ ka a chụọ Festus Adedayo
content_523	Ndị amaghị ndị ha bụ kpochiri ọdọahịa ụmụ Najiria na Ghana
content_524	Goolu abụọ nke Ajara Nchout nyere na nkeji 95 bu nke bufere Cameroon kpam kpam n'agba nke abụọ asọmpi a.
content_524	Nchout bu onye nyere goolu mbu na nkeji 57 nke mba New Zealand satara ha.
content_524	Nigeria vs Norway: Norway akpọchuola Naijirịa ihu
content_524	Etu asọmpi si metụta Naịjirịa bụ na mba Chile kwesiri imeri mba Thailand tupu Falcons anafere.
content_524	Ugbua, ọ bụzị ngụkọ goolu bụ goal aggregate na Bekee ka a ga-eji ma onye meriri.
content_524	Igwe mmadụ akụola ndị ohi na-anapụ mmadụ akpa dukaduka n' Enugu
content_524	Ndị mmadụ ewerela iwe kụọ ndị  e chere na ha bụ ndị ohi  akpa ike n'okporo ụgbọoloko dị na mpaghara Holy Ghost, Enugwu, ọkwụrụ n'anya ụbọchị Tuuzde.
content_524	Ndị a bụ so n'otu ndị e chere na ha ji egbe na ngwaọgụ ndị ọzọ anapụ ndị mmadụ akpa na ihe dị mkpa na akụkụ ahụ.
content_524	Otu nwoke egbuola nwunye ya n'Enugwu
content_524	Anwụchiela onye ohi akara ATM
content_524	Dịka ọnụ na-ekwuru ndị uweojii n'Enugwu  bụ Ebere Amaraizu si kọwara BBC Igbo, ọ bụ oge ndị omekome a napụchara otu nwaanyị akpa ya n'ike ka ndị mmadụ zuru ha n' ahụ kụọ ha ihe tinka kụrụ pan.
content_524	"Ndị a bụ ndị na abụ ha hụ mmadụ, ha lee anya,lee anya, ha anapụ gị akpa gị."
content_524	"Ndị ọrụ anyị nwetara mkpesa na ndị ohi napụrụ nwaanyị agba ya.
content_524	Ndị ọrụ anyị yi akwa nkịtị chụwa ha ọsọ, ha agbaba ọhịa mana ndị mmadụ nyere aka chụwa ha jide ha kụọ ha ihe.
content_524	"Mgbe ndị uweoji a kpọrọ ka ha bịa nyere aka rutere, ike akwụla otu, e buga ya ụlọọgwụ , ebe dọkịta kwuru na ọ nwụọla."
content_524	Amaraizu onye kwuru na ha napụtara  ha mma nakwa ihe ndị mmadụ ha zutere, gara n'ihu kwuo na onye nke ha ji aka na-enyere ha aka na nchọpụta.
content_524	Odibo egbuola nneya ukwu abali abụọ o bidochara ọrụ
content_524	Otu nwaodibo aha ya bụ Joseph Ogbu ewerela mma sugbuo nne ya ukwu nakwa nne nne ya ukwu n'ụbọchị Tọọzde.
content_524	Nke a mere naanị abalị abụọ e wechara ya n'ọrụ na mpaghara Surulere na steeti Legọs.
content_524	Nwoke egbuola nne ya maka okwu ala
content_524	Otele ukwu egbuola nwaanyị ọzọ
content_524	Ogbu onye Benue steeti malitere ọrụ n'abalị iri na asatọ nke ọnwa Juun.
content_524	Ọnụ na-ekwuru ndị uweojii na steeti Legos bu Bala Elkana gwara BBC Igbo na ha anwụchiela nwata nwoke ahụ.
content_524	Dịka Elakana si kwuo, "Ogbu kwuru na nne ya ukwu kpasuru ya iwe o wee sugbuo ya."
content_524	Ọ sịkwara na ọbughị ya gburu nne nne ya ukwu, kama ọ gharịpụrụ nwụọ mgbe ọ hụrụ na nwa ya anwụọla.
content_524	Aha nne ya ukwu bu Oreoluwa John, ebe nke nne ya bu Adejoke John.
content_524	Ha gbara afọ iri atọ na asatọ na iri asatọ na itoolu n'otu n'otu.
content_524	Ndi uweojii kwuru na ha ka na-enyocha ya bu okwu iji matachaa ihe nile merenụ.
content_524	Ọzọ,
content_524	Mele Kolo Kyari, onyeisi ọhụrụ NNPC
content_524	Mele Kolo Kyari, onyeisi ọhụrụ NNPC
content_524	Gọọmentị Naịjirịa agbaghala okwu na-efegharị na onyeisi NNPC ọhụrụ bụ Mele Kyari so n'ezinaụlọ Abba Kyari.
content_524	Cheta na ọ bụ taa ka gọọmentị Naịjirịa kpọpụtara aha Mele Kyari dịka onyeisi ọhụrụ ngalaba na-elekọta mmanụ ụgbọala Naịjirịa bụ NNPC.
content_524	N'ofesi,
content_524	Ndị Malawi na-eme ngaghrịiwe
content_524	Puku mmadụ ole na ole abanyela okporoụzọ ime ngagharịiwe na mba Malawi maka mpụtara ntuliaka e mere n'ọnwa gara aga.
content_524	Ha na-akpọ oku ka onyeisi ngalaba ntuliaka na mba ha ritue n'ọkwa.
content_524	N'egwuregwu,
content_524	Aka na-achịkọta otu Super Eagles bụ Gernot Rohr ekwuola na o kwenyesiri ike na otu ya ga-ebulata iko mba Afrịka n'ihi na e nwere ndị ọgba bọọlụ ochie ụkwụ kara aka nakwa ndị ọhụrụ.
content_524	Gee nkeji ebe a:
content_524	Mele Kolo Kyari, onyeisi ọhụrụ NNPC
content_524	Mele Kolo Kyari, onyeisi ọhụrụ NNPC
content_524	Onyeisiala Muhammadu Buhari enwepụtala Mele Kyari dịka onyeisi NNPC.
content_524	Kyari ga-amalite ọrụ ya n'abali asaa nke ọnwa Julai.
content_524	'Anyị nwere mmanụ ụgbọala ga-ezuru unu ' - NNPC
content_524	Abia Pipeline explosion: Sineti ekwuola na ha ga-enyocha ihe mere
content_524	Maikanti Baru bụ onye ji ya bụ ọkwa kemgbe 2016 ga-ala ezumike nka.
content_524	Kyari na-anochite anya Naịjirịa na Organisation of Petroleum Exporting Countries (OPEC).
content_524	Ọ gụrụ ihe banyere ala, nke Bekee kpọrọ "Geology" na mahadum ma nọrọ isi OPEC economic commission board.
content_524	Akwụkwọ na-akọwa na-ọbụghị nwanne Abba Kyari - bụ onye aka nri Onyeisiala Muhammadu Buhari - agbanyeghị na ha na-aza otu aha nna.
content_524	Aka ndị uweojii akpara onye ntọ
content_524	Gọmenti etiti ekwuola na eziokwụ atọgbọghị na kepukepu  na-efegharị na ọrịa Ebola abatala na Naịjirịa ọzọ.
content_524	Onye kwuru nke a bụ odeakwụkwọ ukwu ụlọọrụ na ahụ maka ahụike bụ Abdullaziz Abdullahi bụ onye sị na kemgbe 2012 na ọnwebeghị onye ahụrụ bụ ya bụ nje na Naịjirịa.
content_524	Agha Ebola
content_524	Gọmenti etiti ekwuola na eziokwụ atọgbọghị na kepukepu  na-efegharị na ọrịa Ebola abatala na Naịjirịa ọzọ.
content_524	Onye kwuru nke a bụ odeakwụkwọ ukwu ụlọọrụ na ahụ maka ahụike bụ Abdullaziz Abdullahi bụ onye sị na kemgbe 2012 na ọnwebeghị onye ahụrụ bụ ya bụ nje na Naịjirịa.
content_524	N'ofesi,
content_524	Ndị agha Iran ekwuola na ha gbatụrụ drone mba US ji enyopu ihe na-eme na Iran. Mana ndị US ekwubeghị ka nke a bụ eziokwu ka ọ bụ eziasị.
content_524	Iko Aiteo Federation Cup
content_524	N'asọmpi agbara ụnyaahụ, otu egwuregwu bọọlụ Smart City nke Legọs ji ọkpụ gọọlụ atọ asatara abụọ chụpụ Enyimba nke Aba na Iko Aiteo Federation Cup.
content_524	Rivers United ji ọkpụ atọ chụpụ Akwa united.
content_524	Rangers na Nassarawa United sokwa na ndị akupụrụ na ya bụ iko Aiteo
content_524	Gee nkeji anyị ebe a
content_524	Akụkọ ga-amasị gị
content_524	Ihe mere ndị na-akwado Buhari ji chọọ ka a chụọ Festus Adedayo
content_524	Ndị amaghị ndị ha bụ kpochiri ọdọahịa ụmụ Najiria na Ghana
content_524	Enweghị ntụkwasị obi n'ọgwụ mgbochi bụ oke nsogbu nye ụwa
content_525	fans
content_525	Ndi nkwado otu egwu bọọlụ ụmụnwanyị Naijiria na-enwe aṅụrị
content_525	Super Falcons nke Naịjirịa ga-ezute otu egwueregwu bọọlụ ụmụnwaanyị nke Jamanị n'obodo Grenoble ụbọchị Satọde n'agba nke abụọ asọmpị Bekee kpọrọ 2019 "Women's World Cup".
content_525	Super Falcons tozuru iso n'agba nke abụọ ka Chile ji ọkpụ abụọ asatara otu merie Thailand, nke nyere ya ohere ịbanye ụgbọ dịka ha turu ugo ọkamma na ndị ikpeazu.
content_525	Super Falcons e jizi otu ụkwụ kwụrụ?
content_525	Fransị agbarala Naịjirịa ụgbọ nwamkpi
content_525	Ọ bụ na Monde bụ ụbọchị iri na asaa nke ọnwa Juun ka Falcons sụrụ mpị nke ọtụtụ ụmụafọ Naịjirịa na-asị na VAR napụrụ ha mana omere abalị atọ iji chọpụta ka ha a ga-etuozu ịga agba nke abụọ.
content_525	Dịka agbachaala asọmpi niile dị n'agba nke mbụ, Falcons pụtara dịka nke kachasị mee ọfụma na ndị achịtaghị aja nke ga-enye ohere itozu gaa agba nke abụọ.
content_525	Ọ bụ otu egwuregwu atọ na-agafe dịka nke ka mma na ndị ikpeazụ.
content_525	Kameroon bụ mba ọzọ n'Afịrịka ritere uru a ụnyaahụ.
content_525	Dịka ha mere ụfọma n'asọmpị ha na Frans, ọtụtụ ndị na-akwado ha nwere olilanya na ha ga-agba mbọ na agna nke abụọ a.
content_526	Nneka na Isaac Moses bụ di na nwunye ama ama maka ihe nkiri ha a kpọrọ Goge Africa ha ji egosi omenala dị iche iche na mba dị iche iche.
content_526	N'ihe nkiri a, ha gwara BBC Igbo etu njem a jiri malite nakwa ebe ha so ya aga.
content_527	.
content_528	Austin Nwagbara
content_528	Austin Nwagbara bụ onyenkuzi na mahadum, University of Lagos gara ezumike nkuzi 'Sabbatical' na mahadum, University of Ghana
content_528	Onyeisi otu jikọrọ ndị nkuzi mahadum Naijiria bụ Ọkammụta Biodun Ogunyemi ekwuola na ihe onye ọkammụta Naijiria bụ Austin Nwagbara kwuru maka agụmakwụkwọ Ghana abụghị ikwuwa ọnụ kama ọ bụ okwu dịka ọkachamara.
content_528	'ASUU ga-enyocha ọchụchụ Ebonyi State University chụrụ ndị nkuzi'
content_528	Obi ụmụ Igbo na-enwu ọkụ maka okwu asị otu nwoke kwuru
content_528	Inwe ịfụnanya nye ala nna ya tinyere Ọkammụta Austin Nwagbara bụ onyenkuzi na mahadum nke Lagos, gara nkuzi ezumike (Sabbatical) na mahadum nke Gana na nsogbu n'ihi okwu a na-ebo ya na o kwuru.
content_528	Nwagbara danyere na mmiri ọkụ n'aka mahadum Gana ebe ọ gara ọrụ nkuszi otu afọ (sabatical) ka ihe onyonyo pụtara ebe ọ na-agwa ọgbakọ ndị e chere bụ ndị Naijiria okwu, na-ekwu na agụmakwụkwọ Naijiria ka nke Gana mma.
content_528	Ọchụchụ ọkammụta OAU: Ọ bụ ihe kwesịrị- Ụmụnwaanyị
content_528	Gbalahụ idina onye nkuzi gị n'ụzọ ise a
content_528	N'ihe onyonyo ahụ nke na-efegharị na soshal midia, Nwagbara kwuru na ndị Naijiria ka nwee ndị ka mara ihe a na-ekwu na agụmakwụkwọ karịa ndị ogbo ha ndị Gana dịka o kwukwara n'mahadum nke Naijiria nwere ebu nwee mfụ karia ha.
content_528	Okwu ahụ mere ka mahadum Gana gbakụta ya azụ ma mee ka ndị uweojii mba ahụ nwuchie ya, ma mechaa tọhapụ ya.
content_528	Onyeisi otu jikọrọ ndị nkuzi mahadum Naijiria bụ Ọkammụta Biodun Ogunyemi
content_528	Mana na mkparịtaụka ya na BBC Igbo nwere, Onyeisi otu jikọrọ ndị nkuzi mahadum Naijiria bụ Ọkammụta Biodun Ogunyemi kwuru na o nweghị ihe ọjọọ dị n'okwu Nwagbara kwuru nke na ndị Ghana ga-akpaso ya ụdị agwa ha kpasoro ya.
content_528	"Anyị echeghị na ọkammụta ahụ kwuru ihe karịrị ọnụ ya dịka onye ọkacha mara.
content_528	"Obi adịghị anyị mma etu ndị ike dị na aka na mba Ghana si soo ya bụ okwu.
content_528	"Ebe ọbụla ndị ọkammụta anyị gara n'Afrịka, o kwesịrị ka a kwanyere ha ugwu dịrị ha.
content_528	"Ndị ọkammụta Naijiria kwesịkwara ịkwanyere ogbo ha ndị mba ọzọ ugwu."
content_528	Cheta na otu ASUU nke University of Lagos dọpụrụ  mba Ghana aka na ntị sị na ha achọghị ịnụ na mmiri bara ntị Ọkammụta Nwagbara.
content_528	Akụkọ ga-amasị gị:
content_528	Lee 'ụmụanụmanụ' ga-achịpụ ya n'asọmpi AFCON 2019
content_528	Ihe mere ndị na-akwado Buhari ji chọọ ka a chụọ Festus Adedayo
content_528	Ụmụafọ Nigeria 5 merụrụ ahụ na nsogbu dara n'etiti Naijiria na ndị Togo
content_529	Dịka Kizito Ikechukwu Obiora bụ onyeisi "Nigerian Union of Traders Association" - bụ otu ndị Naịjiriịa na-azụ ahịa na mba Gana - siri kọwaara BBC Igbo ihe na-ebe ka na-ebekwa na mpaghara Ashanti na mba ahụ.
content_529	Site na Fraịde bụ abalị iri na anọ nke ọnwa Junn ruo ụbọchị Tusde nke izu a bụ izu atọ nke ọnwa Juun, ndị amaghị ndị ha bụ awakpochara ndị Naịjirịa ma manye ha ka ha gbachie ụlọ ahịa ha.
content_529	Ndị Ghana a na-achụpụ ụmụ Igbo na-ere ahịa na be ha?
content_529	Nwaanyị Igbo akwụọla ụdọ na Ghana
content_529	Ọkammụta Austin Nwagbara ekwuterela onwe ya nsogbu na Ghana?
content_529	Maazị Obiora sị na agbanyeghị na ndị uweojii sị ha gbapee, ọtụtụ ndị mmadụ ka nọ na nkwụcha maka ha amaghị ihe ndị na-achụ ha bu n'obi.
content_529	Dịka Maazị Obiora siri kwuo, nsogbu a malitere oge ụmụokoroọbịa malitere ngagharị iwe na-asị ndị Naịjirịa kwara laa.
content_529	"Ndị a na-aghagharị na-aba n'ụlọ ahịa ndị mmadụ asị ha mechie maka na ha achọghị ndị Naịjirịa. Ha sị na anyị bụ ndị ntọrị."
content_529	Obiora sị na etiri ndị mmadụ ihe ma merụọ ụfọdụ ndị ọzọ ahụ.
content_529	Ihe onyonyo pụtara na soshal midia Gana gosiri ndị na-eme ọgbaghara a na-agụ egwu asị na ha achọghị ndị Naịjirịa na be ha.
content_529	Obiora sị na ọbụghị ihe taata, na ọtụtụ mmadụ achọghị ọnụnọ ha nọ na Gana.
content_529	N'afọ 2018, ndị Naịjirịa nọ na Gana tikwara mkpụ maka mwakpo na ịchụpụ.
content_529	Ọnụ na-ekwuru uweojii na Ashanti bụ Godwin Ahianyo gwara BBC Igbo na uche ha dị n'ihe mere na ebe niile nọkwa juu ugbua.
content_529	Ọ gakwara n'ihu sị na ha na-eso nzụmụkwụ mmadụ abụọ ha sị aka ha dị na mkpa mkpa a.
content_529	Ọ sị: "Anyị na-enyo ihe nkiri pụtara n'ihe mere iji nwụchie ndị kpara ike a."
content_529	Ọ gakwara n'ihu kwuo na-agbanyeghi na onweghi onye aka ji ugbua, ha na-achọ mmadụ abụọ ha sị n'aka ha dị na ọgbaghara.
content_529	Naịjirịa chụru ndị Gana bi na Naịjirịa n'afọ 1983, nke mere ọtụtụmmadụ na-eche na onwereike bụrụ mmekwụta ka ndị Gana na-eme ugbua.
content_529	N'izu a kwa, otu onye Naịjirịa bụ ọkammụta na mahadụm dị na Gana banyekwara nsogbu maka itinye ọnụ n'ọnụ ndị Naịjirịa na mba ahụ, ọkachasị ebe o si metụta ebubo na mkpasi agwa oke agbụrụ.
content_529	Austin Nwagbara bụ onyenkuzi na mahadum, University of Lagos gara ezumike nkuzi 'Sabbatical' na mahadum, University of Ghana
content_530	Dịka Kizito Ikechukwu Obiora bụ onyeisi "Nigerian Union of Traders Association" - bụ otu ndị Naịjiriịa na-azụ ahịa na mba Gana - siri kọwaara BBC Igbo ihe na-ebe ka na-ebekwa na mpaghara Ashanti na mba ahụ.
content_530	Site na Fraịde bụ abalị iri na anọ nke ọnwa Junn ruo ụbọchị Tusde nke izu a bụ izu atọ nke ọnwa Juun, ndị amaghị ndị ha bụ awakpochara ndị Naịjirịa ma manye ha ka ha gbachie ụlọ ahịa ha.
content_531	Okparanozie na ndí otu ya
content_531	Otu Jamini ji ọkpụ goolu atọ gbanye ndị Super Falcons Naịjirịa ọgbaghara n'isi mgbe ha zutere onwe ha taa.
content_531	Ọ bụ na nkeji iri na itoolu ka Alexandra Popp onye ndu ụmụnwanyi Jamani jiri otu goolu were mepee akwụkwọ na asọmpi a.
content_531	Ịbụ 'eze ndị ikpeazụ' ebufeela Super Falcons
content_531	Super Falcons e jizi otu ụkwụ kwụrụ?
content_531	Ka nkeji asatọ gachara ka enyere Jamanị Penaltị mgbe ogbuopị jiri igwe VAR were huta na ọ bu penalty n'ezie.
content_531	Na nkeji 26 ọzọ  Sara Dabritz nke Jamini gbara penaltị ahu were ziga onye nche boolu Naịjirịa bụ Chiamaka Nnaedozie gawa Aba kama boolu gawara Owerri.
content_531	Gịnị mere bọọlụ ụmụnwaanyị anaghị amasị gi?
content_531	Dịka ndị super Falcons mere ka ha etetela n'ura, Lea Scụller nke Jamanị were kwa goolụ ọzọ na nkeji 81 were chụpụ ha kpam kpam.
content_531	Na agbanyeghị mmeri a, ndị Super Falcons gbaliri ike ha ma gosị kwa ndị Naijirịa na olileanya dị maka asọmpi iko mba ụwa nke 2023.
content_532	Super Eagles Naijirịa
content_532	Otu Super Eagles nke Naịjiria azarala aha nna ha dịka ha ji mmeri mepe asọmpi iko mba Afrịka nke 2019.
content_532	Ọ bụ na nkeji 77 ka Ighalo jiri otu ọkpụ dọka neeti ndị Burundi.
content_532	Mba Burundi nwara ike ha ị sata goolu ahụ mana ọ mịtaghị mkpụrụ na ngwụcha asọmpi ahụ.
content_532	N'ime ihe a niile otu onye aha ya na-ewu ewu bụ Samuel Chukwueze dịka ọ gosiri onwe ya n'asọmpị a.
content_532	Uwe ndị Super Eagles bụzị 'ahịa iwu'
content_532	Super Eagles abọrịala Seychelles ka ọkụkọ
content_532	Cheta na Samuel Kalu esoghi ibe ya gbaa bọọlụ taa dịka o koropuru ụnya ahụ mgbe ha na-eme nkuzi.
content_532	Lekwa ozi Kanu Nwankwo ziri ndị Super Eagles tupu ha ezute mba Burundi.
content_533	Ị ma etu e si emepụta ejije ndị ị na-ele n'onyonyo gị?
content_533	BBC Igbo gara soro ndị na-eme ejije Igbo hụ etu ha si emepụta ndị na-amasị gị.
content_533	"Director" na-ahụ maka nhazi usoro e si eme ejije, kọwara ihe ha na-agabiga ịchịkwa ndị na-eme ejije.
content_533	Onye "producer" bụ onye nwe mmepụta ejije, kwukwara etu ego e si emepụta ejije na-esi abanye ha n'aka.
content_533	Lee ihe nkiri a ka ị jiri anya gị hụrụ.
content_534	Mba Kamerun
content_534	Ndị mba Inglandị e jiri la okpụ gool atọ asataghị ma otu were memilaa olileanya ndi Afrịka nwere mgbe ha na Cameroon zutere n'ubochị taa.
content_534	Kamerun ji nkata kporo goolu a n'aka Houghton na nkeji 14, White na nkeji 45+4 nakwa Greenwood na nkeji 58.
content_534	Naịjirịa nọzi na kwara pụ kwara pụ
content_534	Super Falcons e jizi otu ụkwụ kwụrụ?
content_534	Kamerun nwara ike ha ịsata goolu ndị a mana ọ mịtaghị mkpụrụ.
content_534	Otu abụọ a zutere onwe ha na Valenciennes i ji mara ndị ga abanye agba nke atọ na asọmpị a.
content_534	Cheta kwa na ndị otu egwuregwu Cameroon nyere otu gool ma VAR kagburu ya si na ọ bụ 'Off side' .
content_534	Mmmeri mba Ingland meriri Cameroon agbapụla mba Afrịka niile kpọm kwem n'asọmpị iko Mbaụwa ụmụnwaanyị.
content_535	Atụhapụrụ Ọchịagha Asaminew na mkpọrọ n'afọ gara aga
content_535	Onye bụ isi miri atụmatụ ịchụtụ aka na-achị mpagara Amhara n'Etiopia anwụọla, dịka ndị ntaakụkọ na mba ahụ na-akọ.
content_535	Akụkọ ahụ sị na ndị uweojii gbagbụrụ Ọchịagha Asaminev Tsige na gburugburu isi obodo Amhara bụ Bahir Dar.
content_535	Onyeisiala mba Ethiopia arituola n'ọkwa
content_535	Ndị chọrọ ịchụtụ onyeisi Amhara gburu onyeisi Seare Mekonnen ka ọ na-achọ ịkwụsị njem ndị a chọrọ ịchụtụ gọọmentị.
content_535	Aka na-achị Etiopia bụ Abiy Ahmed si ka ndị mba ahụ makọọ onwe ha iji megide ndị ajọ obi.
content_535	Onye ga-eweghachita akụ Bauchi steeti
content_535	Bala Mohammed
content_535	Gọvanọ na-achị Bauchi Steeti bụ Bala Mohammed etiela mkpu na onye chiburu steeti ahụ bụ Mohammed Abubakar mefuru nde naira abụọ na ụma n'ihe gbasara akwamozu.
content_535	Bala Mohammed ṅụrụ iyi na gọọmentị ya ga-eweghachite ego nile ndị chịburu steeti ahụ zupuru.
content_535	Onye ji ibe ya ụgwọ nsọpụrụ?
content_535	Nkwanye ugwu na-ewu na soshal midia Naịjirịa ka ọtụtụ mmadụ na-etinye ọnụ n'omume ekwuru na otu okorobịa kpasara Ọkammụta Wole Soyinka.
content_535	Akụkọ a dị na Twitter sị na nwaokorobịa ahụ ekweghị ịhapụrụ Soyinka oche n'ụgbọelu.
content_535	Ma omere etu kwesiri ma omeghị bu ihe ndị mmadụ kpụzị n'ọnụ.
content_535	N'egwuregwu
content_535	Otu bọọlụ Ivory Coast ji otu ọkpụ asatghị emeri mba Sawụt Afrịka dịka ha na-achịpụ ya ugbua
content_535	Ebe anyị nụrụ na ọgba bọọlu Naijiria bụ Shehu Abdullahi agaghị eso n'egwu mgbe ndị Super Eagles ga-ezute mba Guinea maka ahụ ọ merụrụ.
content_535	Onweghị ndị ọchị ehi anyị bunyere ngwaagha - NAF
content_535	Ụgbọelu helikọpta ndịagha ụgbọelu Naịjirịa
content_535	Ndị agha ụgbọelu nke Naịjirịa agọọla ụkwụ na aka ha na onweghi ngwaagha ọbụla ha ji ọgbọelu helikọpta bunye ndị na-achị ehi n'obodo Akwuke dị n'Engugu Steeti.
content_535	Ọnụ na-ekwuru ndị agha ụgbọelu nke Enugwu Steeti bụ Faith Aigbeoghain sị na ebubo a eboro ndịagha bụ ezigbo asị katara ahụ.
content_535	Ndị Gọvanọ ọwụwa anyanwụ asaala Miyetti Allah maka 'vigilante'
content_535	Ndị 'na-wakpo' Ọwụwa Anyanwụ abụghị ndị ga-echekwa ya - Nnia Nwodo
content_535	Akụkọ kwuru na ngwụcha izuụka gara aga, ndị Enugwu nọ n'oke ụjọ n'ihi ụgbọelu helikọpta ndị agha nọ na-efegharị n'obodo.
content_535	Akụkọ gara n'ihu kwuo na ụgbọelu a mechara fedata ala n'obi ndị ọchị ehi dị n'Akwuke ma bunye ha ngwaagha.
content_535	Mana Aigbeoghain akatọọla ebubo a ma gwa ndị bi n'Enugwu ka ha gbara ịtụ ụjọ ọbụla na o nweghi nsogbu dị.
content_535	Super Eagles ekeela nkwụcha n'ụlọ ndina ha
content_535	Akụkọ kwuru na otu nwoke a na-akpọghị aha ya batara n'ụlọ ndịna ndị Super Eagles na mba Ijipt ma soro ha hie ụra na-enweteghi ikike ọbụla.
content_535	Nke a mere eji nye ndị nkaakụkọ ndụmọdụ ka ha kpọtụrụ Toyin Ibitoye tupu ha gara ịhụ ndị Super Eagles ma ọ bụ atụọ one ahụ mkpọrọ.
content_535	Obi adala unu mba - Buhari gwara ndị Zamfara Steeti
content_535	Muhammadu Buhari gara njem ọrụ na Lọndọn
content_535	Onyeisiala Muhammadu Buhari akpọkuola gọọmentị Zamfara Steeti na ndị bi na ya ka ha ghara ịda mba n'ihi mwakpo a na-eme ha.
content_535	N'ozi si n'aka onye enyemaka ya bụ Garba Shehu, Buhari sị ka ndị bi na Zamfara nyere gọọmentị etiti aka n'ịchọpụta ndị na-eyi ndụ egwu na Steeti ahụ.
content_535	Buhari kwuru nke a n'ozi nkasi obi o zigara ndị steeti ahụ maka mwakpo e mere ha na nso nso a, nke tara isi ọtụtụ mmadụ n'okporoọchịchị Tsafe.
content_535	Seriake Dickson adọọla ndị ntọrị aka na ntị
content_535	Gọvanọ Bayelsa Steeti bụ Seriake Dickson ekwuola na ọ ga-etinye aka n'akwụkwọ ikike maka igbu ndị ntọrị ọbụla a mara ikpe ọnwụ na steeti ahụ iji dọọ ndị ntọrị aka na ntị.
content_535	Dickson kwara arịrị na ndị a na-atọrị ndị mmadụ a bụ ndị otu na anọghị n'ochịchị nyere ngwa ọgụ n'oge ntuliaka.
content_535	N'ofesi
content_535	Oke ọdachi mere na mba India mgbe ọke ifufe na mmiri ozizo kwaturu akwa mbochi bụ Tent ma gbuo ihe ruru mmadụ iri na anọ merụọ iri ise ahụ na Rajasthan.
content_535	Ụfọdụ n'ime ha bụ ndị a sị na ọkụ latrik dọgburu ebe ndị ọzọ bụ ndị igwe eji arụ ụlọ dagburu.
content_535	N'egwuregwu
content_535	N'asọmpi Iko mba Afrịka, Ọọjerịa ji ọkpụ goolu abụọ menyụọ ndị Kenya anya iji bụrụ ndị mbụ na tebulu ha.
content_535	N'aka nke ọzọ Ajentina jisiriike gafe n'agba ọzọ nke asọmpi Copa Amerịka site n'iji ọkpụ abụọ merie Qatar.
content_535	Nkeji
content_535	Ihe nkiri
content_536	Nwaanyị a na-akpụ isi
content_536	Kamgbe ụka batara ala Igbo, ọ bụghịzi ebe niile ka a na-akpụ nwaanyị na-agba mkpe isi
content_536	N'ala Igbo, ịgba mkpe bụ ọmenala nwaanyị di ya nwụrụ anwụ kwesịrị ime iji gosi na ọnwụ di ya wutere ya ọfụma.
content_536	Na gboo, ndị Igbo na-ekwu na nwaanyị na-ekweghị agba mkpe di ya ma ihe gburu ya.
content_536	Ihe mere e ji alụ nwaanyị n'ozu n'ala Igbo
content_536	Etu ndị Igbo si agba "alụkwaghịm"
content_536	Nwoke, ị na-enyere nwunye gị aka n’ụlọ?
content_536	Mgbe gboo, ụfọdụ na-enye nwaanyị ahụ mmiri eji saa ozu di ya ahụ ka ọ ṅụọ ma ọ bụrụ na a na-enyo ma aka ya ọ dị n'ọnwụ di ya.
content_536	N'ụfọdụ obodo, ọ bụ nwaanyị di ya nwụrụ kwesịrị iji akwa na mkpu otiti mete ndị na-arahụ ụra n'isi ụtụtụ.
content_536	Ụfọdụ na-ahapụ nwaanyị ahụ n'ime otu ọnụụlọ ebe adọwara ozu di ya, ka ya na ya nọrọ abalị ole na ole tupu elie ya.
content_536	Ebe ụfọdụ, anaghị ekwe nwaanyị na-agba mkpe saa ahụ ruo oge a ga-etinye ozu di ya n'ala. Mgbe gboo, a ga-eduru ya gaa n'akụkụ mmiri iyi ebe a ga-asa ya ahụ ma kpụọ ya isi na ntutu niile dị ya n'ahụ.
content_536	Ụfọdụ anaghị ekwe nwaanyị isi mkpe rie nri ọha niile na-eri maka na ha kwetara n'onwere ike igbu ya, a na-esi nri nwaanyị isi mkpe na-eri iche.
content_536	Mgbe gbuo, nwaanyị na-agba mkpe di ya bido oge ọ nwụrụ ruo ọnwa isii maọbụ otu afọ, mana ka ụka batachara ala Igbo, ụfọdụ na-agba nkpe nanị afọ atọ.
content_536	Etu esi ama nwaanyị na-agba mkpe
content_536	N'agbanyeghị n'ụka batara ala Igbo gbanwee ọtụtụ ihe, ụfọdụ obodo ka na-eme emume ịgba mkpe nke kpatara n'onye ọbụla hụrụ ya ga-ama na ọ bụ nwaanyị di ya nwụrụ.
content_536	Ụfọdụ na-eyi uwe ojii: Ha ga-eyi ma uwe ojii, ọlantị, mgbaolu na mgbaaka ojii, akpụkpọụkwụ ojii na ihe niile oyi n'ahụ ga-abụ nke ojii.
content_536	Ụfọdụ na-eyi uwe ọcha: Ihe niile oyi site n'isi ruo n'ụkwụ ga-abụ nke ọcha.
content_536	Ndị ụmụada ga-akpụcha ntutu niile dị ya n'ahụ
content_536	Ụfọdụ na-akwụsị ọrụ maọbụ ịzụ ahịa, ruo mgbe ọ gbachara
content_536	A ka na-agba mkpe n'ala Igbo?
content_536	A ka na-agba mkpe n'ọtụtụ obodo dị icheiche n'ala Igbo, kama etu esi agba ya bụ mkpe agbanweela.
content_536	Ọbibịa ụka na agụmakwụkwọ mere ka ntaramahụhụ nwaanyị na-agba mkpe na-ata belata.
content_536	Ụfọdụ ndị di ha gụrụ akwụkwọ na-enye iwu tupu ha anwụọ, sị onye enyekwala nwunye ha nsogbu maọbụ taa ha ahụhụ.
content_537	Ụgbọelu ndịagha
content_537	N'izuụka gara akụkọ kwuru na ndịagha ụgbọelu ji helịkọpta ebunye ndị ọchị ngwa ọgụ n'Akwuke dị n'Enugwu Steeti.
content_537	Ndịagha ụgbọelu site n'ọnụ na-ekwuru ha bụ Faith Aigbeoghain sị na nke a bụ ezigbo asị.
content_537	Ihe ndịagha kwuru n'ebubo ibunye ndị ọchị ehi ngwaagha n'Enugwu
content_537	Ndị Gọvanọ ọwụwa anyanwụ asaala Miyetti Allah maka 'vigilante'
content_537	N'ihi ọtụtụ okwu nke a buterela na soshal midia, mere BBC Igbo ji jụọ ụfọdụ ndị obodo Akwụke ị mata nke bụ eziokwu.
content_537	Otu onye obodo Akwuke aha ya bụ Gabriel Ogbodo kwuru na ọ bụ eziokwu na ụgbọelu helikọpta nọ na-efeda n'Akwuke.
content_537	Mana ọ maghị ma onwere ndị ha na-ebunye ngwa ọgụ n'ebe ahụ dịka ha na-efedata, na ọ bụ n'ịntanet ka ọ nụrụ ya.
content_537	Ogbodo kwuru na ụgbọelu helikọpta na-efedata n'ebe ahụ n'oge mbụ na nke a abụghị mbụ ọ na-eme n'obodo ha.
content_537	Eze Akwuke Uwani bụ Igwe Cyprian Ekwomchi kwuru na ọ nụrụ maka nke a mana o nweghi ihe ọ ga-ekwu banyere ya, kama ka a jụọ Igwe Akwuke nke ọzọ.
content_537	Mana Eze Akwuke nke ọzọ bụ Igwe Benard Nsude Nwoye kwuru na mgbe ọ nụrụ akụkọ a, na o zipụrụ ozi, iji chọpụta ma ọ bụ eziokwu.
content_537	Ndị 'na-wakpo' Ọwụwa Anyanwụ abụghị ndị ga-echekwa ya - Nnia Nwodo
content_537	N'okwu ya "Onye m zipụrụ ebe ahụ sị na ụgbọelu nwere agwa ndịagha fegharịcha na o fepụkwa."
content_537	O kwuru na ndị nọ n'ebe ahụ gwara ndị uweojii na o nweghi ngwaagha ọbụla ha hụrụ a na-ebubata. Mana na ndị uweojii ka na-eme nyocha banyere ya.
content_537	Igwe Nwoye sị na ọ kpọrọ onyeisi ndị Fulani n'Akwuke ka ọ maara ma o nwere kepukepu ọ nụrụ mana a sị na ọ na-arịa ọrịa.
content_537	Ọ gara n'ihu kwuo na ndị obodo Akwuke na ndị Fulani nọ gburugburu ha bi n'udo kamgbe ọtụtụ afọ.
content_537	Akụkọ ndị ga-amasị gị:
content_537	Ndị Gọvanọ ọwụwa anyanwụ asaala Miyetti Allah maka 'vigilante'
content_537	Ụlọikpe mkpesa ntuliaka ekweghi ka Atiku nyochaa 'Server' Inec'
content_537	'  Ihe onye tufuru nde naira 5.7 na MMM kwuru maka mpụtagharị ya'
content_538	Innocent Chukwuma
content_538	Innocent Chukwuma
content_538	Ụlọikpe ukwu dị na steeti Legọs enyela iwu ka anwuchie Innocent Chukwuma bụ onye eji Innoson mara ma kpụta ya n'ụlọikpe.
content_538	Ọkaikpe Ayokunle Faji nyere iwu a taa bụ Mọnde, abalị iri abụọ na anọ nke ọnwa Juun afọ 2019.
content_538	Innoson azaghị oku ụlọịkpe
content_538	Ọkaikpe enyela iwu ka a chọwa Innoson
content_538	Mana Cornel Osigwe bu ọnụ na-ekwuru "Innoson Group" gwara BBC na iwu ahụ ụlọikpe nyere gbara ha gharịị.
content_538	Osigwe kwuru na onweghi akwụkwọ ọbụla ha nwetara gosiri na ụlọikpe na-akpọ ha oku ikpe a.
content_538	O kwukwara na ha ewepulari okwu ahụ n'ụlọikpe mkpegharị bụ "court of appeal" kamgbe.
content_538	Maazị Osigwe sị na ha che na ihe a mere bụ usoro a chọrọ iji mee ka Innoson bịa ka ya na ụlọakụ ahụ kpaa nkata.
content_538	Nke a abụghị nke mbụ ụlọikpe na-enye iwu ka ejichie Innoson n'ihi okwu dị n'etiti ụlọọrụ ya bụ 'Innoson Group' na otu ụlọ ọbaego ama ama.
content_538	Ngalaba "Economic and Financial Crimes Commission" (EFCC) etinyelarị ọnụ n'okwu ahụ mana a ka nọkwa na ya.
content_538	EFCC na-ebo Innoson ebubo na o ji akwụkwọ adigboroja wee ga gbaziri ụlọ ọbaego ahụ nnukwu ego. Ha sị na nke a megidere iwu Naijiria.
content_538	Mana Innoson kwuru na nke ahụ abụghị eziokwu kama na ọbụ ụlọ ọbaego ahu ji ya ụgwọ ruru ijeri naịra abụọ na ụma.
content_539	Wole Soyinka
content_539	Okwu gbasara Wole Soyinka bụ ode akwụkwọ ama ama amụtaala ọtụtụ okwu.
content_539	Ka anya hụrụ ihe a merenụ bụ Tonye Patrick Cole depụtachara ya na twitter, ndị mmadụ were ya bụ akụkọ kọrọ gawa.
content_539	Banky W ọ ga-azọtanwu oche ụlọomeiwu nta?
content_539	Rita Dominic: Gịnị mere aha ya ji ewu na soshal midia?
content_539	Nke kacha tinye okwu n'ọnụ ụmụ Naịjirịa bụ na otu nwokorọbia kpọrọ onwe ya Tosin Odunfa apụtala kwuo na ọ bụ ya gwara Soyinka ka o biliere ya n'oche n'ụgbọelu.
content_539	Mana ọtụtụ mmadụ na-ekwu na onye ya na Soyinka nọ n'ụgbọelu ahụ abụghị Odunfa.‏
content_539	@UchenduVictor5 kwuru na onye a kpọrọ onwe ya Tosin Odunfa bụ onye ụgha.
content_539	@mcgboye kwuru na akụkọ Odunfa bụ okpotokpo asị.
content_539	Ihe ndị mmadụ ka na-ajụ bụ, kedụ ka mmadụ si amabanye n'akụkọ na-agbasaghị ya ma tụọ asị na ọ bụ ya ka ihe metụtara.
content_539	Cheta na ọ bụ Tonye Cole bụ onye ndọrọndọrọ ọchịchị depụtara ihe mere n'ụgbọelu ahụ n'akara Instagram ya ma na-akara twitter ma na-akatọ ihe nwokoroọbia ahụ mere dịka agwa ọjọ.
content_539	Ụfọdụ mmadụ kwunyere ya
content_539	Mo Abudu bụ onye ama ama n'ihe nkiri kwuru na agwa ahụ ajọka.
content_539	Ebe K8henshaw katọkwara ya bụ agwa nwaokoroọbia a kpara.‏
content_539	@realFFK kwuru na hoha nwaokoroọbia ahụ akwanyereghị Soyinka ugwu.
content_539	Ụfọdụ ndị ntoroọbịa nọ n'elu twitter wee were ọkụ chinyere ndị a katọrọ agwa nwaokoroọbia ahụ
content_539	@wonka_ng kwuru na nwokorobia ahụ mere ọfụma site n'ikwu ka Soyinka kulie n'oche ya.
content_539	@YemieFASH juru ma Soyinka a ga-anọdụli n'oche na bughị nke ya ụgbọelu dị mba Amerịka maọbụ UK?
content_539	Ihe ndị mmadụ na-achọghị ikwụsị maka okwu a bụ ndọrọndọrọ onye ọ bụ ya kpara agwa ajọ n'etiti mmadụ abụọ a.
content_539	Akụkọ ndị ga-amasị gị:
content_539	Ndị Gọvanọ ọwụwa anyanwụ asaala Miyetti Allah maka 'vigilante'
content_539	'Egbuola isi mmiri ndị mere 'coup' n'Ethiopia
content_539	Ndụmọdụ EFCC nyere ndị chọrọ ịbanye MMM ọzọ
content_540	Ndị Gọvanọ ọdịda anyanwụ
content_540	Ndị gọvanọ ise nọ na mpaghara ọdịda-anyanwụ ekpebiela na ha ga-awụsa otu pati ha nọ na ya n'akụkụ were chọwa ihe dara mmiri n'okwu nsogbu nchekwa na mpaghara ahụ.
content_540	Ndị gọvanọ ise ndị ahụ gụnyere Rotimi Akeredolu(Ondo) ;Gboyega Oyetola(Osun), Babajide Sanwo-Olu(Lagos), Kayode Fayemi(Ekiti), Seyi Makinde(Oyo) nwere mkpebi ahụ n'ọgbakọ nchekwa ha nwere n'Ibadan ụbọchị Tuzde.
content_540	Ndigbo na Yoroba bụ otu afọ mụrụ - Oba Ogunwusi Adeyeye
content_540	Ha kwetara ime nke a  dịka ha na-atụ arịrị na iji-egbe-ezu, ntọ na mkpamkpa ndị otu nzuzo karịrị akarị na mpaghara ahụ.
content_540	Nzuko na-eso akụkọ ntọ nke na-arị ibe ya elu n'ọdịda anyanwụ nke a na-ebo ndị ọchịehi nakwa mkpamkpa ndị omekome ndị ọzọ.
content_540	Nigeria High Commission London: Anyị ga na-eziteziri ụmụ Naijiria bi Britain 'passport' n'ụlọ
content_540	Ụlọọrụ nnọchiteanya Naijiria na mba Briten ekwuola na bido n'abali 24 nke ọnwa June afọ 2019,  ha ga na-ezitere ndị tinyere akwụkwọ maka ịnata akwụkwọ njirimaraonye, a kpọrọ 'Passport' na Bekee, ya bụ akwụkwọ n'ụlọ.
content_540	Ụlọọrụ ahụ kwupụtara nke a na webụsait ha, gbaziri ndị o metụtara, ka ha gbaa mbọ na-eweta nvulop a kwụrụla ụgwọ ya oge ọbụla ha bịara maka isere photo maka akwụkwọ ahụ.
content_540	Ego ole ka 'Passport' ọhụrụ ga-ewe gị?
content_540	Akwụkwọ njem afọ iri ekpuchighị onye ọbụla
content_540	Ha dọrọ aka na nti ka ha na-etinye akwụkwọ maka ịnata akwụkwọ ọhụrụ ọbụladi ọnwa isii tupu ikike akwụkwọ ahụ ezuo.
content_540	Nke a na-eme izu ole na ole, otu okorobịa  a kpọrọ Jeffrey Akpovweta Ewohime kụriri ụgbọala ruru asaa n'ụlọọrụ ahụ n'iwe maka ọ bịara iwere akwụkwọ njirimara ya, e nyeghị ya.
content_540	Mana ọnụ na-ekwuru ngalaba na-ahụ maka  ọpụpụ na mbata na Naijiria bụ Sunday James gwara BBC na izigara ndị mmadụ akwụkwọ njirimara ha abụghị ihe ọhụrụ.
content_540	"Anyị na-emebu ya emebu ka ma na ndị mmadụ anaghị emezu ihe a gwara ha mee iji nweta ya n'ụlọ ha."
content_540	"Ihe ndị a bụ: iweta nvulop nke ị kwụrụ ụgwọ a ga-eji zitere gị ozi ma dekwa ebe e kwesịrị izitere gị ya bụ ozi."
content_540	Nwoke erefuola  nwa mbụ ya dị abali atọ
content_540	Aka ndị uweojii akparala nwata nwoke aha ya bụ  Chukwuma Enemuo onye ji n'ihi akpịrị ego ree nwa mbụ ya ma gwa nwunye ya na nwa ha nwụrụ anwụ.
content_540	Ọnụ na-ekwuru ndị uweojii na Anambra State bụ Haruna Mohammed kwuru na nke a mere na Ozubulu.
content_540	Mohammed kwuru na Chukwuma gwara nwunye ya na nwa ha nwụrụ anwụ, mana ọ gara ree nwa ahụ nara otu nari puku na iri ise (N150,000).
content_540	Chukwuma onye gbara afọ iri abụọ na asaa na otu nwoke a kpọrọ Obi Chidiubem bụ ndị kpara nkata wee ree nwa ahụ.
content_540	Onye zụrụ nwa ahụ bụ nwanyị aha ya bụ Aṅulika Okafor, onye Uruokwe, Ozubulu.
content_540	Ka ọ dị ugbua, anwuchiela mmadụ atọ nile ahụ tinyere aka na ya bụ arụ ebe ndi uweojii ekughachitekwala nwata ahụ e rere ere.
content_540	Super Eagles gbara abụbọọrụ maka ụgwọ ha
content_540	Ndị otu egwu bọọlụ Super Eagles gbara abụbụọrụ nwantịtị oge ụbọchi Tuuze,jụụ ime ọzụzụ maka nkwado asọmpi  na-abịa n'ihi  a kwụghị ha ụgwọ asọmpị ha gbara agba dịka ha ji otu ọkpụ asataghị ihe merichca ndị Burundi n'asompi AFCOn na-aga n'ihu ugbua.
content_540	Ọ bụ mgbe onye ndu ha bụ Mikel Obi,bịara rịọ ha , ka jide obi ha ka ha gbanwere obi ha..
content_540	Gee akụkọ BBC na Nkeji ebe a
content_540	Agaghị m egbu oge na nhọpụta ndị mịnịsta - Buhari
content_540	Onyeisiala Buhari ekwusiela ike na ọ gaghị egbu oge n'ihọpụta ndị obi ọchịchị ya nke afọ a dịka a na-atụsi anya ike n'aka ya.
content_540	N'ozi sị n'ọnụ onye ndụmọdụ ya na mgbasa ozi bụ Femi Adesina kwuru na Buhari agaghị egbu oge dịka o si mee n'afọ 2015.
content_540	A kagbuola nzukọ ndị ọchịchị
content_540	Ezigala Mịnịsta nchekwa obodo Zamfara
content_540	N'okwu ya "Oge ole ka ndị Naịjirịa ga-eche tupu onyeisiala ahọpụta ndị obi ọchịchị ya? Ndị Naịjirịa agaghị etinyekwu otu ụbọchị n'iche tupu ha enwe ndị ime obi ọchịchị.
content_540	Onyeisiala n'onwe ya ekwuola na usoro a agaghị egbu oge dịka ọ dị n'afọ 2015, n'ihi na ọnọdụ agbanweela."
content_540	Unu gbadoo anya maka akụkọ nchekwa ụgha - Osinbajo
content_540	Osote onyeisiala Naịjirịa
content_540	Osote onyeisiala Yemi Osinbajo agwala ụmụ Naịjirịa bi n'ofesi ka ha kpachara anya n'akụkọ banyere nchekwa na Naịjirịa si na soshal midia apụta.
content_540	Osinbajo onye kwuru nke a mgbe ọ na-aza ajụjụ na New York sị na ụfọdụ ndị ndọrọndọrọ ọchịchị  na-afụnye ọkụ n'akụkọ ntọrị na Naịjira.
content_540	CBN adọọla ndị Naịjirịa aka na ntị maka MMM
content_540	Ụlọakụ etiti nke Naịjirịa bụ CBN adọọla ọhanaeze aka na ntị na onye ọbụla tinyere ego ya n'ọbaego ọbụla nke ha akwadoghi ga-ebe nwịị mgbe ego ahụ ga-emi ala.
content_540	Ozi ha a na-abịa dịka a na-anụ kepukepu na otu ụlọọrụ weta ego bịa were ego a kpọrọ MMM amịpụtala isi ọzọ
content_540	N'egwuregwu
content_540	Cheta na asọmpi Iko mbaụwa ụmụanwaanyị ka na-aga n'ihu na Fransị, dịka Sweden nọọrọla anyaahụ were otu ọkpu merie Canada
content_540	Ebe USA ji ọkpụ abụọ asatara otu merie Spen iji baa n'agba anọ nke ikpeazụ.
content_540	Nkeji
content_540	Nkiri
content_541	Ị ma na ndị Igbo gbara ohu tupu ndị ọcha abịa?
content_541	Lee ihe ndị fọrọ be otu nwoke a kpọrọ Okoroji n'Arọchukwu dị n'Abịa steeti.
content_541	Ndị ụmụụmụ ya chekwara ụfọdụ ihe a iji chetara Igbo maka akụkọ ihe mere oge gboo.
content_542	Onye egwu Cameroun na onye egwu Guinea-Bissau
content_542	Cameroun achụpụla Guinea-Bissau
content_542	Otu 'Indomitable Lions' nke Kamerun ewerela ọkpụ goolu abụọ asataghị asata merie Gini Bissaụ na mmalite njem ha na asọmpi AFCON 2019.
content_542	Goolu nke mbụ si n'aka Yaya Banana wee bia na nkeji 66, ebe Stephane Bahoken nyere nke abụọ na nkeji 69.
content_542	Man City agwọọla Chelsea ka abacha
content_542	Lee 'ụmụanụmanụ' ga-achịpụ ya n'asọmpi AFCON 2019
content_542	South Africa aghọọla Erọn gbara aka laa
content_542	Mmeri a enyela Kamerun akara atọ iji bụrụ ndị nke mbụ na 'Group F'.
content_542	Kamerun na Gana ga-ezute onwe ha n'ụbọchị Satọdee abalị iri abụọ na itoolu nke ọnwa Juun.
content_542	N'egwuregwu nke ọzọ e nwere taa, otu egwu mba Gana na ndị Bene Repọblik zutere onwe ha ma were goolu abụọ gbaa onwe ha onye lawa, onye lawa.
content_543	NDị Uweojii
content_543	Ndị Uweojii
content_543	Ụlọọrụ Amnesty International na-ekwusi ike na ndị ọrụ nchekwa ka na-emekpa ndị mmadụ ahụ na Naịjirịa.
content_543	Ha kwuputere nkea dịka a na-eme emume ncheta ụbọchị e ji akwado ndị a na-emegbu emegbu dabara na ụbọchị iri abụọ na ise nke ọnwa June.
content_543	Shell na Eni enweela ajụjụ maka mmanụ agbidi wụfuru
content_543	'Ndịagha wakporo ụmụnwannyị n'ike'
content_543	N'agbanyeghi atụmatụ gọọmentị etiti weputara maka nkea, ndị Amnesty International kwuru na ha ka na-enweta mkpesa maka mmegbu ndị mmadụ n'aka ndị uweojii na ndi Agha.
content_543	'Ndịagha wakporo ụmụnwannyị n'ike'
content_543	Ndi agha Naijirịa agọrọla isi ha
content_543	Ndị otu a gbarụrụ ihu maka na ndị gọọmentị etiti anaghị ejide ndị nchekwa daara iwu a.
content_543	"Na agbanyeghị na Naijirịa agbaala mbọ maka mmegbu n'aka ndị nchekwa, site na iwu dịka 'Anti-Torture Act for December 2017' na  ngalaba onyeisiala hibere maka  ịmegharị ma chigharịa otu ndị uweojii
content_543	pụrụ iche maka igbochi ohi (SARS), ndị uweojii na ndị nchekwa ndị ọzọ ka jikwa mmekpahụ na mmegide anya isi. "
content_543	"Nyocha anyi na egosi na kemgbe ehibere ngalaba a maka mmekpeahu na mmegide, e nwebehi onye Uwe ojii ma ọ bụ ọnye nchekwa e jidrer" Ojigho kwuru.
content_543	Akụkọ ndị ga-amasị gị:
content_543	Ndị uwe ojii ahapụla Ezekwesili
content_543	'Pụọ n'oche m' ekotela ebu n'etiti Wole Soyinka na nwaokoroọbia
content_543	Ndụmọdụ EFCC nyere ndị chọrọ ịbanye MMM ọzọ
content_544	Dkta Norman Barwin
content_544	A napụla Dkta Norman Barwin akwụkwọ ikike dịka dokịta maka ebubo iji ọbaraọcha ya(sperm) tụnye opeka mpe mmadụ iri na otu ndị o nyere nleta maka ịmụta nwa
content_544	otu na-ahụ ọrụ ahụike na mba Canada anapaụla otu dọkịta na-ahụ maka nleta ndị nwere nsogbu amụtaghị nwa akwụkwọ ikike ọrụ maka iji mmiri ahụ ya tụnye ndị ọ letara ime.
content_544	Otu a kpọrọ 'College of Physicians and Surgeons' nke Ontario dị na Kanada kpọrọ ihe Dọkịta Norman Barwin mere arụ kwọ nwa.
content_544	Dọkịta egbuola nwaanyị otele ukwu gbalaga
content_544	Aka akparala dọkịta ghọrọ yahoo-yahoo
content_544	Ha tụrụ arịrị na ọ bụ naanị ịnapụ ya ikike, bara ya mba n'ọha nakwa daa ya nha bụ ihe ha nwere ike ime iji taa ya ahụhụ maka ihe o mere.
content_544	Onyeisi kọmiti na-ahụ maka ntaramahụhụ nye onye dara iwu nke otu ahụ bụ Dr Steven Bodley sịrị Badwin," Ị rapụtara ndị ịna-eleta wee si na agwa ọjọọ gị mebiere ezịnaụlọ ha ihe agaghị emekwadato ọtụtụ agbọ rụọ na agbọ."
content_544	Ọkaiwu otu ndị dibia bekee "College of Physicians and Surgeons" nke Ontario bụ Carolyn Silver ka ọ na agwa ndị ntakụkọ ozi
content_544	Otu ahụ bidoro inyocha Barwin ka a gbachara ya akwụkwọ n'ebubo na ụmụaka ruru agbata iri ise na otu narị bụ ndị a mụrụ ka nne ha natachara ọbaraọcha ya(sperm) na ekwesịghị n'aka ya.
content_544	N'ọnwa Nọvemba, 2016, a gbara dọkịta Norman Barwin akwụkwọ ka nyocha DNA e mere gosipụtara na ọ bụ ya bụ nna nwa onye bụbụ onye ọrịa n'ụlọọgwụ ya.
content_544	'Ahụghị m nso m, chee na m dị ime'
content_544	Ugboro ole ka ị na-asa eze n'ụbọchị ?
content_544	Akụkọ maka ebubo a pụtara ihe n'ọnwa Novemba afọ gara aga ka Daniel na nwunye ya bụ Davina Dixon na nwa ha nwaanyị bụ Rebecca gbara Dọkịta Barwin, Nelligan, O'Brien na Payne akwụkwọ n'ụlọikpe dị n'Ontario.
content_544	Ezinaụlọ nwere mkpebi iwepu okwu ahụ ụlọikpe ka ha chọpụtachara na Rebecca abụghị Maazị Dixon mụrụ ya.
content_544	Ị hụla di na nwunye na-amụtaghị nwa n'ihi 'amaghị eme'?
content_544	'Kọnji' ebugala nwoke n'akwa ọrịa nwunye ya n'ụlọọgwụ
content_544	Ezịnaụlọ Dixon gakwuru Dọkịta Barwin n'afọ 1989 ka o nyere ha aka ịtụ ime, e mecha mụọ Rebecca n'afọ na-eso ya.
content_544	Dịka akwụkwọ ebubo ha siri kwuo: "Davina anọkwataghị n'ihi na ya na Daniel nwere anya na-acha ka ihu igwe, ebe Rebecca nwere anya na-acha aja,aja.
content_544	Ha a mechara chọta onye ha chere na ọ bụ nwanne Rebeccam onye nne ya bụkwa otu nwaanyị garala nleta maka itụ ime n'aka Dkta Barwin.
content_544	Ezinaụlọ Dixon chọpụtara n'afọ na Daniel abụghị nna mụrụ Rebecca.
content_544	Opekampe, mmadụ 11 na-ebo ebubo na ọ bụ ya bụ nna mụrụ ha, dịka ndị ọkaiwu ha siri kwuo.
content_544	Ndị a na mmadụ iri ise (50) ndị ọzọ ndị nwetara nleta n'aka dọkịta ahụ ndị nyocha DNA ha eyighi nke onye ha kpọrọ nna mụrụ ha, gbara ya akwụkwọ n'ụlọ ikpe.
content_544	Ebubo gbadoro ụkwụ n'ihe mere kemgbe afọ 1970 ma metụta  ụlọọgwụ abụọ na-ahụ maka inyere ndị ime na-esiri ike aka dị n'Ottawa, Ontario bụ Broadview Fertility Clinic na Ottawa General Hospital.
content_544	Mana ọkaiwu Dkta Barwin bụ Karen Hamway dekweghị saa ebubo ndị a e boro nsonso a.
content_544	'Akụkọ m ga-akarị nke a' - Simone Biles
content_544	Uweojii Spain nwụchiri ndị mgbere akwụna
content_544	Nwaanyị ga-aga mkpọrọ maka ịlụ nwa ya
content_544	Ndị ọkaiwu Peter Cronyn na Frances Shapiro Munn kwuru na ha hụrụ mmadụ iri na otu ndị nne na nna ga gara hụ Dkta Barwin maka inweta nleta gbara ime isi ike ndị bụ nwa ya dịka nyocha DNA ha mere siri gosipụta.
content_544	Ụfọdụ bụ ndị e kwesịrị inweta nkwado ọbaraọcha (sperm) onye ha amaghị, ebe ụfọdụ bụ ndị kwesịrị inweta ọbaraọcha nke di ha.
content_544	A tufuru nwa ọhụrụ n'Ọnịcha taa
content_544	India: Idina nwunye maobụ di mmadụ abụghị njọ
content_544	Ha hụkwara mmadụ iri na isii ndị e kwesiri iji ọbaraọcha nna ha mụọ mana nyocha DNA e mere eyighi nke nna ha.
content_544	Dịka Cronyn na Shapiro Munn siri kwuo, n'ọnọdụ ndị a, amaghị ndị bụ nna mụrụ ha na'ezie.
content_544	Ha gara n'ihu kwuo na e nwere mmadụ iri atọ na ise ndị e kwesiri ka e jiri ọbaraọcha ndị akpọghị aha ha ndị nwere ike ha agahị abụ ndị e chere na ha bụ.
content_544	E nyebuọla Dkta Barwin ntaramaahụhụ n'afọ 2013 maka intinyere mmadụ atọ ọbaraọcha ekwesighị n'ụlọọgwụ ya dị n'Ottawa.
content_544	Akụkọ ndị ga-amasị gị:
content_544	Buhari ga-aga njem nleta na UK taa
content_544	Akụkọ kachasi n'abalịa: Ọchịchị Abia steeti 2019
content_544	Ihe ndị Naịjirịa na-ekwu maka mmechi MMM
content_545	Naijiria na Guinea
content_545	Dịka Naijiria na Guinea na-ezute onwe ha ugbua, ọ bụrụ na Naijirịa merie, ha etozuo ịbanye agba nke 16 n'asompị Afcon.
content_545	Asọmpi a bụ ọgụ na mgba dị n'etiti dike abụọ, enweghi onye nyere ibe ya goolu n'ime ọkara mbụ ha gbara.
content_545	Mana Naịjirịa ji bọọlụ n'ụkwụ karịa ndị Guinea dịka otu abụọ gbara shọọtụ anọ nakwa atọ chere la ihu na neetị.
content_545	Lee 'ụmụanụmanụ' ga-achịpụ ya n'asọmpi AFCON 2019
content_545	'Kedụ ihe m bịara ime ma ọbụghị ibu Iko AFCON' - Mikel Obi
content_545	Iko Mba Afrịka 2019: Họrọ ndị i che ga-agwọ ibe ha ka abacha
content_545	N'ime nkeji iri 27, 62 na 66 Simon Falette, Ahmed Musa na Ernest Seka nwetere akwụkwọ odo odo nke eji dọọ ha aka na ntị.
content_545	N'ime nkeji 73, Kenneth Omeruo ji isi sụba gọọlu n'opio ndị Guinea site na bọọlụ elu Moses Simon gbaara ya.
content_546	Alex Ekubo bụ onye na-eme ihe nkiri Nollywood ama ama.
content_546	Naịjirịa matara onye Maazị Ekubo bụ mgbe ọ tụrụ ugo dịka osote onye meriri emume akpọrọ "Mr Naịjirịa" n'afọ 2010.
content_546	Nwa amadị a bịara sonyere BBC Igbo tinye ọnụ n'atụmatu Zaa ngwa ngwa.
content_546	Gee ya ntị.
content_547	Gernot Rohr n'ama egwuregwu Alexandrịa
content_547	Gernot Rohr zochiri n'ama egwuregwu Alexandria, na mba Ijipt
content_547	Gernot Rohr na ndị otu ya
content_547	Gernot Rohr na ndị nchịkọta ndị ọzọ ka ha na-ekiri asọmpị ndị Madagascar n'ama egwuregwu Alexandria, na mba Ijipt iji kwado maka asọmpi ha na ndị Naijiria ụbọchịụka
content_547	Ndị ha na Gernot Rohr na-arụkọ
content_547	Ndị ọrụ nchịkọta ha na Gernot Rohr na-arụkọ
content_547	Ndị egwu bọọlụ na-amasị
content_547	Ndị egwu bọọlụ na-amasị bịara ile asọmpị Madagascar na Burundi ụbọchị Tọọzde ebe Madagascar ji otu ọkpụ asataghị ihe were merie
content_548	Akụkọ ga-amasi gị n'ụtụtụ a:
content_548	Onye bụ Ọkaikpe Chile Eboe-Osuji?
content_548	Onyeisiala Muhammadu Buhari nabatara Chile Eboe-Osuji bụ onyeisi ụlọikpe mba ụwa bụ International Criminal Court n'Abuja taa.
content_548	Osuji bụ nwaafọ Anara Isiala Mbano dị n'Imo Steeti rigoro n'ọkwa a n'abalị iri na otu ọnwa Maachi n'afọ 2018.
content_548	Ada Igbo ọzọ abụrụla 'Mayor' Enfield na mba Briten
content_548	Ị ma Sandie Okoro ada Igbo ọzọ welitere isi na World Bank?
content_548	Ihe ise ikwesiri ịma maka Chile Eboe-Osuji
content_548	A mụrụ Eboe-Osuji n'abalị abụọ ọnwa Seputemba afọ 1962 n'obodo Anara Isiala Mbano, Imo Steeti.
content_548	Ọ gụrụ akwụkwọ na ngalaba iwu na Mahadum Calabar Naịjirịa, Mahadum McGill Canada nakwa Mahadum Amsterdam dị na Netherlands.
content_548	E durula Eboe-Osuji n'iyi ọrụ dịka ọkaiwu na Naịjirịa n'afọ 1986, ma duo ya n'ọrụ dịka ọkaikpe n'ụlọikpe Mbaụwa n'afọ 2011.
content_548	O kpeela ọtụtụ ikpe na mbaụwa nke gụnyere ikpe onye bụbu osote onyeisiala mba Kenya bụ William Ruto.
content_548	N'ihi mbalị ya n'ụlọikpe mbaụwa, a họpụtara ya dịka onyeisiala ụlọikpe mbaụwa n'afọ 2018
content_548	NBC ebuliela mmachị AIT na Ray Power FM
content_548	Ụlọọrụ na-ahazi mgbasaozi n'ikuku na Naịjirịa bụ NBC n' ịchafụ ebuliela mmachi ha machiri ụlọọrụ ntaakụkọ AIT na nwanne bụ Ray Power FM.
content_548	Onyeisi  NBC bụ Isaq Modibbo Kawu kwupụtara mkpebi a ụbọchị Fraịde
content_548	NBC anapụla AIT, Ray Power ikike mgbasaozi
content_548	N'ofesi
content_548	Mba Fransị nọ n'ihe mgbu n'ihi oke ekpomọkụ kachasị ibe nke ogogo ya karịrị digiri iri anọ na ise gburula ọtụtụ mmadụ na mba Yurope.
content_548	Mịnịsta na-ahụ maka ahụike na mba ahụ bụ Agnes Buzyn kwuru na onye ọbụla nọ n'ihe ize ndụ.
content_548	N'egwuregwu
content_548	Otu egwuregwu  AC Milan agaghị ahụ gbaa na mba Yorupe n'ime otu afọ na-abịa abịa maka ịda iwu na-echekwa ego ole eji azụ ndị ọgba bọọlụ.
content_548	Nke a bụ site na nkwekọrịta ha na otu na-ahụ maka egwuregwu bọọlụ na Yorupe bụ Uefa nwere.
content_548	Nkeji
content_548	Ụmụnwaanyị Naịjirịa na-agba akwụna na Mali - NAPTIP
content_548	20,000 siri Edo na Delta na-agba Akwuna na Mali - NAPTIP
content_548	Ngalaba na-achọ ịkwụsị mgbere mmadụ bụ NAPTIP ekwuola na ụmụnwaanyị Naịjirịa puku iri abụọ ọkachasị n'ime ha si Delta na Edo steeti na-agba akwunakwuna na mba Mali.
content_548	Onyeisi NAPTIP na Benin bụ Nduka Nwanwenne kwuru nke a ụbọchị Tụsde n'Edo steeti ka ha na-eme emume mgbasaozi nke ha kpọrọ "I am Not For Sale" n'okwu Bekee.
content_548	Ọ bụ kwa kemgbe ọnwa Jenuarị nke 2019 ka achọputara umunwanyi buku iri abụọ a na Mali.
content_548	NAPTIP anwụchiela ndị na-atụ mgbere ụmụaka
content_548	"O teela anyị na-achọ ndị na-eme mpụ a"
content_548	Akụkọ azụmahịa
content_548	Ndị isiala mba Afrika nwere ọgbakọ maka nkwekọrịta azụmahịa
content_548	Naịjirịa nwereike sonye n'atụmatụ akpọrọ African Continental Free Trade Area
content_548	Nke a na-abịa dịka nkalaba Ehiwere n'afọ 2018 ichọputa ma Naịjirịa a ga-erite uru na ya si na o dị mkpa isonye.
content_548	Onyeisioche ngalaba nchọpụta a bụ Desmond Odadiah kwuru na atụmatụ a nwere ike iweta ọghọm kama nchọpụta ha egosila uzọ a ga esi gbochie ọghọm ma rite uru na ya bụ aro.
content_548	Lee ihe onye bụbụ Minista na-ahụ maka mgbere gwara BBC Igbo maka atụmatụ a.
content_548	Akụkọ si Afrịka
content_548	Onye na-achọ akụ di n'ime ala n'CongoDR.
content_548	Na mba Congo DR, ihe ruru mmadụ iri atọ na isii anwụọla na mberede mere n'ebe a na-egwupụta ọla nchara.
content_548	Ndị gbatagbata kwuru na ndị ihe mberede a metutara dara iwu n'ihi na ha enweghị ikike ichọ Akudinala ma tinye kwa na ha ejighi ngwa ọrụ nke kwesịrị ekwesị.
content_548	A na-atuanya ichọta ndị ọzọ aja dachiri na mberede a.
content_548	N'egwueregwu,
content_548	Red Kardị maka ajọ omume.
content_548	Ajọ omume emela ka agba ndị bọọlụ abuo biara asọmpị AFCON ụgbọ nwa mkpị.
content_548	Adama Niane nke Mali lara n'ihi na ọ mara onyendu ha akanti
content_548	Achụpụru Amr Warda nke Ijipt maka agwa ọkpasịrị ụmụnwannyị.
content_548	Gee nkeji a ebe a:
content_548	Ihe nkiri nke taa:
content_548	Akụkọ ga-amasị gị:
content_548	Lee mgbe Nnamdi Kanu ga-abata Naịjirịa - Paul Achalla
content_548	AFCON: Lee ka o si  aga n'Egypt taa na foto
content_549	Nwaanyị nọ n'ihw mwute
content_549	Ọtụtụ mgbe a na-akwaso ọtụtụ ụmụnwaanyị iko n'ike mana ha anaghị enweta ikpe ziri ezi maka nke a.
content_549	Ụfọdụ n'ime ha amaghị usoro ha ga-eji gbasoo ya maka i nweta ikpe ziri ezi, ebe ụfọdụ na-eme ihere ikwupụta na a kwasoro ha iko n'ike.
content_549	Biodun Fatoyinbo asaala Busola Dakolo n'ebubo mwakpo n'ike
content_549	Chimamanda sị na onwere onye wakporo ya
content_549	Ihe nwaanyị akwasoro iko n'ike ga-eme
content_549	BBC Igbo gbara onye ọkaiwu na-ahụ maka mgbochi mwakpọ bụ Dorothy Chukwumezie Oleka ajụjụ iji mara ụzọ ndị a ga-eji nweta ikpe ziri ezi n'ụlọikpe.
content_549	O kwuru na:
content_549	1. Ihe mbụ nwaanyị akwasoro iko n'ike ga-eme bụ ị gaa mee mkpesa n'aka ndị uweojii ngwa ngwa awakpochara ya.
content_549	2. Na nwaanyị a agaghị asapụ ahụ ya maọbụ uwe o yi mgbe awakporo ya tupu ọ gawa ime mgbesa ahụ.
content_549	Nke a bụ ka ọ gbara ihichapụ ihe akaebe a ga-eji nyocha ma maa onye wakporo ya ikpe.
content_549	3. Ndị uweojii ga-akpọ ya gaa n'ụlọọgwụ ebe onye dọkịta ga-enyocha ya ahụ ma were ihe akaebe ndị ahụ.
content_549	E kwesịrị ikuziri nwatakịrị maka 'mmekọ nwoke na nwaanyị'?
content_549	Ọnwụ nwa m dị m ka ọ bụ na nrọ - Nwaanyị a wakporo ma togbuo nwa ya
content_549	4. Nwaanyị ahụ ga-akọwara ndị uweojii onye wakporo ya iji nyere ha aka nwụchie ya ma malite ikpe ya ikpe.
content_549	5. Ọ bụrụ na a kpọpụ ya n'ụlọikpe,  nwaanyị ahụ ga na-abịa n'ụlọikpe dịka onye ịgbaama megide nwoke wakporo ya.
content_549	Ihe mere nwaanyị anaghị ekwupụta ma awakpo ya n'ike
content_549	Dorothy Oleka kwuru na ihe mere ọtụtụ ụmụnwaanyị ji ghara ikwu maka ịkwa iko n'ike megide gụnyere;
content_549	Iwu kwuru na ị ga-eweta rịrị ihe akaebe tupu a maa nwoke ahụ ikpe.
content_549	Etu ndị mmadụ nakwa ndị agbataobi si akwa nwaanyị a wakporo n'ike emu na-ebute ya ihere .
content_549	N'iji kwụsị nke a, Oleka sị na ezinaụlọ nke nwaanyị ahụ kwesiri ịdọnyere ya ukwu n'oge ndị a niile iji mee ka obi sie ya ike.
content_549	O kwuru na ọ ga-adịkwa mma ka ha kpọpụ ya na gburugburu ebe ihe ahụ mere nwa oge.
content_549	Oleka gara n'ihu kwuo na nwaanyị ahụ nwereike inweta ikpe ziri ezi mgbe o kpebiri ime mkpesa n'aka ndị uweojii na mpụ enweghi oge ọ gaghị abụsị mpụ.
content_549	O kwuru na ọ ga-enye nsogbu ma ọ bụrụ na ihe akaebe adịghị kama na ọ ga-eme ka ndị mmadụ gbadoo anya n'ebe nwoke dị etu ahụ nọ.
content_549	Akụkọ ndị ga-amasị gị:
content_549	Biodun Fatoyinbo asaala Busola Dakolo n'ebubo mwakpo n'ike
content_549	Buhari anabalata nwaafọ Igbo Chile Eboe-Osuji bụ onyeisi ụlọikpe mbaụwa
content_549	Ihedioha na Okorocha a na-ama aka n'Imo?
content_550	Ọtụtụ ezinaụlọ n'akụkụ ụwa niile kwụ na ọgbara na-eche ka ha kuchie nwatakịrị nwaanyị ndị uweojii mba Amerịka kwuru na ha chọtara ya ebe atufuru ya atufu na mpaghara Georgia.
content_550	Ndị uweojii kọwara na ọ bụ ndị bi n'okirkiri ebe ahụ nụrụ ka nwata ahụ na-ebe akwa ha wee kpọọ ha ka ha bịa kuru ya. A gụrụ nwata ahụ 'Baby India'.
content_550	Nwatakịrị a tọọrọ ka ọ na-edugharị ndị isi na-ariọ aririọ
content_550	Ị chọrọ ịmụ ejima?
content_550	Ha kuuru nwata ahụ gaa ụlọọgwụ mana ndị dokịnta kwuru na ahụ siri ya ike.
content_550	Ka izu atọ gachara, akụkọ kwuru na 'Baby India' ka gbasiri ike na-amụrị amụ n'ụlọ ebe a na-elekọta ụmụaka ebe edotere ya.
content_550	Ọ ga-anọgide ebe ahụ wee ruo mgbe a ga-ahọpụta ndị ga-azuwazi ya dika nne na nna ya.
content_550	Onyeisi ndị uweojii nke ime obodo Forsyth aha ya bụ Ron Freeman kwuru na a matabeghi onye bụ nne nwata ahụ maọbụ ndị agbataobi ya.
content_550	Onyeisi ndị uweojii nke ime obodo Forsyth kwuru na ọ bụ site na amara Chineke na ahụ siri 'India' ike mgbe a chọtara ya.
content_550	N'akara Facebook ha, ndị ọchịchị Forsyth kwuru na ha enweghi ozi ohụrụ ọzọ ha ga-ezi gbasara 'Baby India'.
content_550	Mana Tom Rawlings bụ onye isi "Georgia Division of Family and Children Services" kwuru na ọtụtụ ezinaụlọ egosila mmasị ikuchi nwata ahụ.
content_550	Rawlings kwuru nke a n'ihe onyonyo ndị ABC TV akpọrọ "Good Morning America Show".
content_550	Area pipo call police afta dem hear di pikin dey cry
content_550	Ọ gara n'ihu kwuo na ọ bụ nnukwu ọrụ ebube na nwata ahụ ka dị ndụ mgbe ndị mmadụ hụrụ ya tupu ha akpọọ ndị uwe ojii.
content_550	Mgbe achọtara 'Baby India' n'ime obodo Forsyth nke di na mpaghara ugwu Atlanta, Georgia, eriri otubo ya ka di ya n'ahụ nke gosiri na omebeghi elekere olemole amụpụtara ya.
content_550	Akụkọ ga amasị gi:
content_550	Ọbụghị m na-ahazi atụmatụ Ruga - Osinbajo
content_550	Uru 12 ọmụ baara Ndigbo
content_550	Biodun Fatoyinbo asaala Busola Dakolo n'ebubo mwakpo n'ike
content_551	Gernot Rohr na Ahmed Musa
content_551	Gernot Rohr na Ahmed Musa
content_551	Osote onyendu ndị otu bọọlụ Super Eagles bụ Ahmed Musa ekwuola na nlekọta egwuregwu bọọlụ Naijiria bụ NFF ka ji ha ụgwọ asọmpị ha gbagoro agba.
content_551	Musa kwuru nke a taa na mkparịta ụka ha na ndị ntaakụkọ n'Alezandria, Ijipt.
content_551	Naịjirịa ejirila Burundi taa atụ ụtụtụ
content_551	Nigeria vs Guinea: Ugo amaburula enyi Guinea tụọ n'ala
content_551	Ndị Super Eagles ga-ezute mba Madagaska n'ụbọchị ụka bụ abalị iri atọ nke ọnwa Juun 2019.
content_551	Ha ji otu ọkpụ goolu merie mba Burundi nakwa Guinea mgbe ha zutere n'izu gara aga.
content_551	Ahmed Musa
content_551	Musa kwuru na "ọjọgburu onwe ya na ndị nlekọta egwuregwu bọọlụ na Afrika ka na-eji ndị ọgba bọọlụ ụgwọ.
content_551	"O kwesịrị ka gọọmentị mba Afrika niile tinye aka iji kwụsị ụdị ihe ihere a.
content_551	"Mana nke a agaghị egbochi anyị ịnwa ike anyị iji buo Iko Mba Afrika nke afọ a."
content_551	Ndị Super Eagles chọbụrụ ịgba abụbụ ọrụ tupu asọmpị nke ha na Guinea n'ihi ụgwọ NFF ji ha, mana ha mechara kwụsị dịka onyendu ha bụ Mikel Obi rịọchara ha arịrịọ.
content_551	Musa gakwara n'ihu kwuo na ihe mere o ji dịka ndị Super Eagles a na-agba ọnyụpa bụ maka oke ekpomọkụ dị na Ijipt ugbua.
content_551	N'okwu nke ya, onye nlekọta ndị Super Eagles bụ Gernot Rohr`sị na olileanya dị na ndị otu ya ga-eme ọfụma na asọmpi Afcon 2019.
content_551	Okwukwara na a ga-ahụ mgbanwe na ndị ga-eso n'egwu mgbe ha ga-ezute Madagaska echi.
content_551	Onye nlekọta otu egwu bọọlụ Madagaska bụ Nicolas Dupis na ọgba bọọlụ Ibrahim Amada
content_551	Onye nlekọta otu egwu bọọlụ ndị Madagaska bụ Nicholas Dupuis kwuru na ndị otu ya nwekwara ike ime ihe ga-atụ ndị mmadụ n'anya mgbe ha ga-ezutere Naijiria echi na-agbanyeghi na ndị mmadụ na-elelị ha anya.
content_551	Naijiria agafeelari n'agba nke abụọ nke asọmpi Afcon, mana ọdịkwa mkpa na ha ga-emeri echi iji tozuo oke dịka ndị mbụ na 'Group B'
content_551	Asọmpi Naijiria na Madagaska ga-ebiri ọkụ n'elekere ise nke mgbede echi.
content_551	BBC Igbo nọ chịm na mba Ijipt iwetara ụnụ etu ihe niile si aga.
content_551	Lee ka Eagles si akwado:
content_551	Akụkọ ga-amasị gị:
content_551	Ọtụtụ ezinaụlọ e gosila mmasị ikuchi nwatakịrị atufuru
content_551	Ọbụghị m na-ahazi atụmatụ Ruga - Osinbajo
content_552	Donald Trump na Kim Jong-un
content_552	Donald Trump abụrụla onyeisiala mba Amerịka mbụ nọ n'ọchịchị ga-aba na mba Saụt Korịa mgbe o zutere Kim Jong-un n'agbata obi Nọt na Saụt Korea.
content_552	Trump na ogbo ya nke Nọt Korịa kwere n'aka tupu ha e kwuo okwu n'ihe ruru otu awa n'ime agbagha bụ 'Demilitarized zone' na Bekee.
content_552	Trump na Kim a ga-ekwe n'aka nke udo?
content_552	Trump akagbuola mkparịtaụka ya na Kim
content_552	Mba abụọ ndi kpebiri ihiwe otu ga-amalite mkparịta ụka ọzọ banyere ngwaagha nuklịa nke kwụsịrịla ọtụtụ ọnwa.
content_552	Nzuko ha abụọ mere banyere ngwaagha nuklịa kwụsịrị n'ọnwa Febụwarị.
content_552	Trump na Kim na-ekwe n'aka n'akụkụ ndị Nọt Korịa nke agbataobi ha na ndị Saụt Kọrịa
content_552	Ndị nkatọọ kwuru na nzụkọ a bụ nke ugboro atọ ga-adị n'etiti ndị isi abụọ a bụ amansị a na-eme na ndọrọndọrọ ọchịchị.
content_552	Ha kwuru na Nọt Korịa ka kwesiri igosi na ha adịla njikere ịkwụsị nrụpụta ngwaagha nuklịa.
content_552	Trump na Kin nọ n'ime agbaagha (DMZ)
content_552	Nzuko a dịka ha mere mgbe Trump kpọrọ Kim oku site n'akara Twitter ya n'ụbọchị Satọde, ha na-ekwe n'aka dịka ha kwụ n'ahịrị kewara mba Korịa abụọ ndị a.
content_552	N'atugughi oge, Trump gafere ma banye na Nọt Korịa, iji mee akụkọ a dara ụda.
content_552	"Ọ dị mma ịhụ gị ọzọ. atụghị m anya izute gị ebe a," Ihe Kim gwara Trump site n'ọnụ onye ntapịa na nzuko a gbara n'igwe TV mbaụwa.
content_552	"Nnukwu oge" dịka Trump zaara, "Nnukwu ọganihu."
content_552	Akụkọ ga-amasị gị:
content_552	Ụkọchukwu COZA ekwukwala ọzọ
content_552	Kedu ka okwe ga-esi gbaa mgbe Nigeria ga-ezute Madagascar taa?
content_553	Naịjirịa na Madagaska
content_553	Madagaska ji ọkpụ goolu abụọ apịa Naịjirịa ụtali n'asọmpi Total AFCON n'Ijipt mabụrụ ndị mbụ n'otu ha.
content_553	Madagaska ji ụtụtụ gbaa aka ahịa site na goolu Lalaina Nomenjanahary nyere mgbe Leon Balogun mehere n'ihu ọgbọ neetị nke Naịjirịa na nkeji 13.
content_553	NFF ka ji anyị ụgwọ - Ahmed Musa
content_553	Nigeria vs Guinea: Ugo amaburula enyi Guinea tụọ n'ala
content_553	Dịka ọ dị ugbu Madagaska na-acha Naịjirịa ezigbo ọkụ dịka a na-atụghị anya maka na Naịjirịa ka nwere ndị egwu karịa ha.
content_553	N'ime ọkara asọmpi a, Madagaska siri ọnwụ na Naịjirịa agaghị enyeta ha goolu ọbụla.
content_553	Na nkeji 53 Madagaska mezuru ya abụọ site na "Free kick" Carolus Andriamahitsinoro gbara nkre kụrụ Wilfred Ndidi na-azụ ma banye na neetị.
content_553	Ndị Madagasaka kere Super Eagles agbọ ma tọgbọọ ha, nke mere ha enweghi ike ịgbọ ụja ọbụla rue ngwụcha asọmpi a.
content_553	Mmeri a mere ka Madagaska bụrụ ndị mbụ n'otu B nke asọmpi a.
content_554	Ndị ọchịehi Fulani
content_554	Ọtụtụ mmadụ gosipụtara iwe n'elu soshal midia na-akpọ oku ka gọọmentị etiti machie atụmatụ RUGA settlement ha na-akwado ịmalite.
content_554	Ha ji nke Bekee kpọr hashtag #SaynotoRUGA were depụta ihe dị ha n'obi gbasara ya.
content_554	'Mba! Mba!' bụ ihe na-eso atụmatụ 'Ruga Settlement'
content_554	Lee ihe ndị ha kwuru ebe a
content_554	Aremu kwuru na atụmatụ a adịghị ka ihe gọọmentị etiti chere ọfụma tupu ha ewepụta.
content_554	Damixo kwuru na ịchị ehi bụ ọrụ mmadụ na-arụrụ onwe n'agbasaghị gọọmentị chaa chaa.
content_554	Ebe Khalid na-ekwua ka ndị mmadụ gba mbọ ghọta RUGA tupu ha egosi iwe ha.
content_554	Ọzọ,
content_554	Ndị mmadụ pụtara ịkwado COZA na ngagharị iwe emere megide ha taa n'Abuja nakwa Legọs.
content_554	Ụfọdụ ndị echere na ha bụ ndị COZA pụtara ịkwado ụkọchukwu ha bụ Biodun Fatoyinbo taa.
content_554	Ebe ndị mmadụ boro ụlọụka ahụ ebubo na ha gobiri ndị agboro bịa nọchite anya ha.
content_554	Ndị otu egwu Super Eagles ka ha mechara nkwado ha.
content_554	Ndị otu egwu Super Eagles nke Naijiria ga-ezute mba Madagaska na asọmpi iko mba Afrịka a kpọrọ 'Africa Cup of Nations' taa.
content_554	Asọmpi nke taa ka a ga eji mara ndị ga-abụ ndị nke mbụ n'otu 'Group B'.
content_554	Naịjirịa ejirila Burundi taa atụ ụtụtụ
content_554	Nigeria vs Guinea: Ugo amaburula enyi Guinea tụọ n'ala
content_554	Naijiria meriri mba Burundi nakwa Guinea na asọmpị abụọ gara aga iji nweta akara isii.
content_554	N'aka nke ọzọ Madagascar meriri Burundi, ebe ha na Guinea gbara nhatanha (2-2) nke mere ka ha nweta akara anọ.
content_554	Ahmed Musa bụ osote onye ndu Super Eagles kwuru na ha ga-anwa ike ha iji bulata iko AFCON nke afọ a na-agbanyeghi na a ka ji ha ụgwọ nke ha gbarala agba.
content_554	Gịnị na-akpata ebighi n'udo?
content_554	Onyeisiala Muhammadu Buhari
content_554	Onyeisiala Muhammadu Buhari ebidola nrụrịtaụka iji wee kpokọba kọmiti ga-ahụ maka inyocha ihe na-ebute nwakpo dị n'etiti agbụrụ na agbụrụ ma kwụsị ya bụ ọdachị.
content_554	Ọnụ na-ekwuru ụlọọrụ onyeisiala bụ Garba Shehu kọwara na otu a ga-agụnye ndị ọrụ nchekwa, ndị okpukperechi, ndị ọrụ ugbo, ndị na-achụ nta ,ndị ụlọọrụ okpuruọchịchị nakwa ndị eze ọdịnaala..
content_554	Iweta nchekwa na-emefughi ego
content_554	Rochas Okorocha
content_554	Aka chiburu Steeti Imo bụ Rochas Okorocha ekwuola na ohi na ntọ ga-ebelata na Naijiria ma ọbụrụ na gọọmenti were ọrụ nchekwa nyefee ndị eze ọdịnala n'aka.
content_554	O kwuru na ọbụ etu a ka o si wulie nchekwa na Imo na-emefughi nnukwu ego ọbụla oge ọ bụ gọvanọ steeti ahụ.
content_554	Na mba ofesi
content_554	Donald Trump na Kim Jong-Un
content_554	Onyeisiala mba Amerịka bụ Donald Trump ezutela ogbo ya nke mba Nọt Koria bu Kim Jong Un.
content_554	Ndị isiala abụọ ahụ zutere n'oke ala jikọrọ mba Saut Koria na Nọt Koria nwa mgbe nta n'ụtụtụ taa bụ abalị iri atọ nke ọnwa Juun 2019.
content_554	Trump bụ onye nọ njem nleta na Saut Koria kwuburu na ọ ga amasị ya ma ya na Kim Jong Un kelee onwe ha iji gosi na onweghi esemokwu di n'etiti ha abụọ.
content_554	N'egwuregwu
content_554	Ndị otu egwu bọọlụ nke mba Ghana na ndi Cameroon gbara onwe ha onye lawa onye lawa na asọmpi AFCON nke ha gbara ụnyaahụ.
content_554	Nke a pụtara na Cameroon ka bụkwa ndị nke mbụ na otu 'Group F' n'ihi na ha nwere akara anọ ebe Ghana nwere nanị akara abụọ.
content_554	Ghana ga-ezute Guinea Bissau ebe Cameroon ga-ezute Benin Republic ụbọchị Tuuzdee iji mara ndị ga-agafe n'agba nke abụọ.
content_554	Ndị otu egwu bọọlụ ụmụnwaanyị Sweden
content_554	N'iko mba ụwa ụmụnwanyị, mba Sweden mere ihe tụrụ mmadụ n'anya mgbe ha ji ọkpụ goolu abụọ asatara otu wee dulaa mba Jamani ụnyaahu.
content_554	Sweden na Netherlands ga-achịpụ ya ebe mba Ingland na Amerịka ga-ezute na agba nke 'Semi final' ụbọchị Tuuzdee na Wenezdee.
content_554	Akụkọ ga-amasị gị:
content_554	Gọvanọ Obiano asịghị na ndị uweojii na-ese igbo - Don Adinuba
content_554	Uru 12 ọmụ baara Ndigbo
content_555	Coza
content_555	Onye nchịkọta ụka "Covenant Christian Centre" bụ Poju Oyemade arịọla ụmụ Naịjirịa mgbaghara.
content_555	Oyemade kwuru ka ha gbara ndị ụka ọgbara ọhụrụ ụzọ ọbụla ụka ahụ si go meruo onye ọbụla n'ekpere Chukwu n'ụlọụka ha.
content_555	Ọnwụ nwa m dị m ka ọ bụ na nrọ - Nwaanyị a wakporo ma togbuo nwa ya
content_555	Ihe ise nwaanyị ga-eme iji nweta ikpe ziri ezi ma a kwaso ya iko n'ike
content_555	O mere nkeaa Biodun Fatoyinbo eboro ebubo ikwaso nwaanyi iko n'ike rịtuchara n'ọkwa ya dịka onyeisi nchuaja 'Common Wealth of Zion Assembly' akpọrọ COZA n'ịchafụ.
content_555	Cheta na Biodun Fatoyinbo rituru n'ọkwa dịka onyeisi nchuaja ụlọụka ya taa bụ ụbọchị July nke mbụ.
content_555	Fatoyinbo depụtara nkea n'akara instagram ya.
content_555	Fatoyinbo kwuru na ọwakpotubeghị nwaanyị na ndụ ya
content_555	Lee ihe o depụtara.
content_555	Nke a na-eme dịka otu akpọrọ #churchtoo nakwa ndị Naịjirịa mere ngagharịwe n'ụlọụka COZA dị na Naịjirịa ụnyahụ iji gwa Fatoyinbo ya rituo n'ọkwa ka ebochara ya ebubo ikwaso nwaanyị iko n'ike.
content_555	Onyeisi otu a bụ Bukky Shonibare kwuru na ya na ndị otu ya ga-akwụ n'ahịrị ga n'ụlọọrụ ndị uweojii nakwa ụlọ ebe a na-enweta ikpe kwụ ọtọ.
content_555	Biodun Fatoyinbo asaala Busola Dakolo n'ebubo mwakpo n'ike
content_555	Cheta na nwunye ọgụ egwu ama ama bụ Timi Dakolo boro ya ebubo na ọ kwasoro ya iko n'ike ,mana Fatoyinbo kwuru na ọ kwasotubeghị onye ọbụla iko na ndụ ya.
content_555	Onyeisi 'Common Wealth of Zion Assembly' akpọrọ COZA n'ichafu bụ Biodun Fatoyinbo arịọla ndị otu ya ha tinye mma n'ọbọ gbasara ebubo ikwaso nwaanyi iko n'ike eboro ya.
content_555	Ụkọchukwu Fatoyinbo onye pụtara ka akachara ụka taa gwara ndị otu ya ha awakpola onye ọbụla.
content_555	Biodun Fatoyinbo asaala Busola Dakolo n'ebubo mwakpo n'ike
content_555	Ọkammụta Austin Nwagbara ekwuterela onwe ya nsogbu na Ghana?
content_555	Etu ọ dị ugbua akagbụola ọgbakọ "Seven nights of glory" nke ekwesiri ime n'ụbọchị ọnwa nke mbụ na-abịanụ.
content_555	Ndị ọrụ nchekwa na-egbochi ndị mmadụ ime ngagharị iwe n'ihu ụlọụka COZA dị n'Abuja maka ebubo eboro ukọchukwu Bidoun Fatoyinbo na o kwasoro Busola Dakolo iko n'ike.
content_555	Ọtụtụ mmadụ zukọkwara n'ihu ụlọụka COZA dị na Legos na-emekwa ngagharị iwe.
content_555	Ndị ntaakụkọ BBC kwuru na ndị agha, ndị uweojii, ndị ọrụ 'Civil Defence' nakwa ndị nke DSS kwụchiri ụzọ iji gbochie ndị mmadụ ibanye n'ime ụlọụka ahụ dị n'Abụja.
content_555	Na Abuja,  lee ụfọdụ foto ndị ntaakụkọ anyị setere na COZA
content_555	Ụmụnwaanyị pụtara n'uju.
content_555	Ihe Timi Dakolo gwara BBC Igbo
content_555	Dakolo kwuru na oge ruo, na ọ ga-ekwu okwu ụwa ga-anụ
content_555	Timi Dakolo bụ dị Busola na-ebo Fatoyinbo ebubo ikwaso iko n'ike  ekweghị agwa BBC Igbo ihe ọbụla .
content_555	Anyị gbara mbọ ịjụpụta ya ihe o chere maka etu ụmụ Naịjirịa si buru okwu a n'isi mana ọ gwara anyị na ọkaiwu ya gwara ya ya azala ajụjụ ọnụ ọbụla.
content_555	N'ọnụ ya, oge ruo, m ga-ekwu okwu.
content_555	Ihe ise nwaanyị ga-eme iji nweta ikpe ziri ezi ma a kwaso ya iko n'ike
content_555	Akụkọ ruru anyị nti kwukwara na onwere ndị otu ọzọ biakwara ebe ahụ igosi nkwado ha maka ụkọchukwu Fatoyinbo.
content_555	Otu ndị na-akwado ụkọchukwu Fatoyinbo
content_555	Ndị mmadụ na-eme ngagharịwe na Mobolaji Bank Anthony dị n'Ikeja.
content_555	Ụmụnwaanyị na-ekwusi ike
content_555	Ndị ọrụ nchekwa kwụ chim n'ihu ụlọụka ahụ na-enyocha ndị bịara ika ụka.
content_555	Ndị ọrụ nchekwa mụ anya ka azụ
content_555	Agbanyeghị na ihu igwe adịghị mma, ndị mmadụ nọ na-emekwa ngagharịwe ha.
content_555	Dịka ndị mmadụ ka na-eme ngagharịwe a, cheta na onyeisi ụlọụka COZA bụ Biodun Fatoyinbo depụtara n'akara soshal midia ya na ọ kwasotubeghị nwaanyị iko n'ike mbụ.
content_555	@queeninghere gosipụtara ebe ndị ọrụ nchekwa na-egbochi ndị na-eme ngagharịwe.
content_555	Mana Busola nwunye ọgụ egwu ama ama bụ Timi Dakolo na-ekwusi ike na Fatoyinbo wakporo ya n'ike.
content_555	Akụkọ ka na-abịa.
content_556	Ndị uweoji Naịjiria
content_556	Onyeisi ndị uweojii bụ Adamu Mohammed ezipula ndị otu ya ha ka ha chọpụta ndị wakporo ụlọ rụ ndị uweojii n'obodo Agudama Ekpetima dị na Bayelsa steeti.
content_556	Ndị uweojii sị na ndị ojiegbe wakporo ụloọrụ ahụ n'ụtụtụ taa bụ abalị nke mbụ nke ọnwa Jụlaị 2019.
content_556	Zamfara: Ndị uweoji anwụchiela mmadụ atọ
content_556	Ndị uweojii: Atọọrọla onye mba Jamini na Kano
content_556	Mwakpo a, dịka ndị uweojii si kwuo, tara isi otu onye uweojii aha ya bụ Ola Rosanla na ndị uweojii ato ọzọ.
content_556	Ha sịkwa na mmadụ abụọ ọzọ merụrụ ahụ.
content_556	Maazị Mohammed nyere iwu ka ezipu ndị uweojii si na ngalana nyocha pụrụiche akpọrọ "IGP-Intelligence Response Unit" (IRT) na ndị ọzọ si na ngalaba "Forensic and Homicide" nke FCID nakwa nke uweojii ndi mmiri.
content_556	Akụkọ kọrọ na nwaanyị dị ime onye ụweojii so na ndị egburu na ya bụ nwakpo.
content_557	Akụkọ kachasị
content_557	Ọkụ ọgbụgba
content_557	Ọtụtụ mmadụ tọrọ atọ na nkpọ (container) bu ha.
content_557	Ndị omekaome eche na ha bụ ndị otu nzuzo nọrọ n'ụbọchị Mọnde bụ abalị mbụ nke ọnwa Jụlaị 2019 gbaa ụlọọrụ ndị uweojii ọkụ n'Obowo dị n'Imo Steeti.
content_557	Ndị omekaome a chụsara ndị uweojii ole na ole nọ n'ọrụ ma buru ngwa egbe ruru anọ gbafuo.
content_557	Ndị ojiegbeezu awakpoola ebe obibi n'Ọnịcha
content_557	Akụkọ kachasị: Aka akparala ndị gburu Ụkọchukwu
content_557	A sị na mkpa mkpa a mere mgbe ọ fọrọ nkeji iri ka ọ kụọ elekere atọ nke ehihie n'ụbọchị Mọnde.
content_557	Ndị ntaakụkọ Punch sị na ha kpọrọ kọmịshịona ndị uweojii n'Imo Steeti bụ Rabiu Ladodo o wee kwuo na ọ nọ ebe ahụ ugbua.
content_557	O kwuru na ọ ga-ezi ozi dịka ihe si eme mgbe na adịghị anya.
content_557	Mana mgbe BBC Igbo kpọrọ ọnụ na-ekwuru ndị uweojii bụ Godson Orlando Ikeokwu, o kwuru na nke a mere mana onwetebeghi akụkọ ya n'uju.
content_557	Ụzọ ị ga-esi gbalahụ nsogbu na 'checkpọint'
content_557	Ụlọomeiwu ebinyela aka n'akwụkwọ 'police reform bill'
content_557	N'akwụkwọ ozi si n'aka ọnụ na-ekwuru ndị uweojii bu Frank Mba, Mohammed kwuru na ọnwụ ndị uweoji ahụ agaghi abụ ihe nkiti.
content_557	RUGA agaghị enwe isi ebe a
content_557	Gọvanọ Ebọnyị Steeti Dave Umahi
content_557	Govanọ Ebonyi Steeti bụ Dave Umahi ekwuola na onweghi steeti ọbụla n'ọwụwa anyanwụ so n'atụmatụ RUGA.
content_557	Ọbụghị m na-ahazi atụmatụ Ruga - Osinbajo
content_557	Umahi kọwara na ndị mpaghara ọwụwa anyanwụ nwere ike i na-eresi ndi ọchịehi ahịhịa ha ji azụ ehi ha mana ọbụghị inye ha ala ebe ha-ga abịa biri.
content_557	Ụlọikpe agbawala Patience Jonathan aka
content_557	Patience Jonathan bụ nwunye onye chibụrụ Naịjirịa bụ Goodluck Jonathan
content_557	Ụlọikpe ukwu dị na steeti Legọs enyela iwu ka gọọmentị Naịjirịa weghara ego niile nke EFCC sị na Patience Jonathan zupuru oge di ya bụ Goodluck Jonathan bụ onyeisiala.
content_557	Ọkaikpe Mojisola Olaterogun nyere iwu a taa wee kwuo na Patience enyeghi nkọwa zuru oke etu o si nweta ego ndị ahụ.
content_557	Akụkọ si mba ofesi
content_557	Ndị na-eme ngagharị iwe na mba Hong Kong
content_557	Ndị na-eme ngagharịiwe na mba Hong Kong abanyela n'ụlọ ndi omeiwu obodo ahụ.
content_557	Ha na-egosi iwe ha maka iwu ọhụrụ nke kwuru na e nwere ike ikpụrụ ndị dara iwu obodo ga kpee ha ikpe na china.
content_557	N'egwuregwu
content_557	Onye nlekọta ndị otu Super Eagles Gernot Rohr na ọgbaa bọọlụ Samuel Chukwueze
content_557	Onye nlekọta ndị otu egwu bọọlụ Super Eagles bụ Gernot Rohr ekwuola na ndị otu ya ga-ebili n'ura dịka Madagasaka merichara ha n'ụbọchị Sọnde.
content_557	Ka ọ dị ugbua, amabeghi ndị Super Eagles ga-ezute na agba nke ọzọ nke AFCON 2019.
content_557	Akụkọ ga-amasị gị:
content_557	Lee ihe ndị Igbo na-eme emume BBNaijia bụbụ tupu ha esonye
content_557	Ihe mere ede ji bee nwịị maka COZA
content_557	'Nne Leah Shaibu bụ ọnye asi '- Nigerian Embassy
content_557	Nkeji
content_557	Ihe nkiri
content_558	Ecowas Leaders
content_558	N'ụbọchị 29 nke ọnwa Juun 2019, otu jikọtara mba ọdịda anyanwụ Afrịka bụ Ecowas kwekọrịtara na aha a ga-akpọ ego mmekọrịta mba dị na mpaghara ahụ.
content_558	Ecowas - bụ otu nwere mba 15 n'ime ya - sị na aha ego ahụ ga-abụ "Eco".
content_558	Buhari aburula onyeisi Ecowas
content_558	Naijiria: Ụtụisi ngwaahịa ga-alọghachi
content_558	Nkwekọrịta bịara ka afọ 30 gachara kemgbe amalitere okwu inwe otu ego na mpaghara ọdịda anyanwụ Afrịka tinyere ọkụ n'ite atụmatụ a ndị Ecowas na-esi.
content_558	Mana, ihe ọtụtụ mmadụ amaghị bụ ihe nwepụta ego ọhụru a ga-apụta n'ahịa nakwa na mmekọrịta obodo mba dị iche iche n'ọdịda anyanwụ Afrịka?
content_558	Ọ bụ n'afọ 2020 ka Ecowas sị na a ga-amalite rewe ego 'Eco' a, mana ọ dịghị ka ndị mmadụ ama maka nke a.
content_558	Otu onye achọghị ka a kpọọ aha ya gwara BBC Igbo na ya anụbeghị maka ihe a kpọrọ "Single currency".
content_558	Nke a pụtara na ọrụ karịrị nke ndị Ecowas ga-arụ maka atụmatụ a.
content_558	Mana ọbụghị naanị ime ka ndị mmadụ mata maka ego a dịrị ndị Ecowas.
content_558	Ọ bụ n'afọ 1975 ka Ecowas malitere. N'ime mba 15 sonyere n'Ecowas, asatọ - Benin, Burkina Faso, Guniea-Bissau, Ivory Coast, Mali, Niger, Senegal na Togo - na-erikọta ego akpọrọ CFA franc.
content_558	Atụmatụ 'Eco' a ga-eme ka mba ndị a kwụsị iri CFA franc.
content_558	Ọfọdụ ndị na-akwado atụmatụ a na-ere etu mba ndị a ji na-erikọ CFA france ka etu Eco ga-esi gaa.
content_558	Agbanyeghị nke a, onyeisi ndị na-enyocha ihe banyere akụnaụba ọha n'ụlọọrụ PwC West Africa bụ Andrew S. Nevin gwara ụlọ ntaakụkọ France 24 na "Atụmatụ inwekọ ego a erughi erụ, ọkachasị etinye uche na Naịjirịa ebinyegbeghi aka n'atụmatụ nchịkọta ọdịda nnywanwu Afrịka."
content_558	Maazị Nevin gakwara n'ihu sị na inwe otu ego abụghị oke mkpa ugbua.
content_558	"Ị ga-ebu ụzọ hazie etu esi eme nkwekọrịta ndị ọzọ e nwere banyere azụmaahịa na mpaghara ahụ, ga zie hazie ihe mmepe obodo."
content_558	Farida Adamu bụkwa onye ọkammụta n'ihe banyere akụnaụba kwenyere na Afrịka adịbeghi njikere maka ego nwekọrịta.
content_558	Adamu sị: "Ya bụrụ na a ga-eme ya, e kwesiri ịhazị etu e si ere ego bụ nke Bekee kpọrọ "Monetary Policy", ọkachasị etu o si metụta mpaghara ndị emepebeghi nke ọma."
content_559	Coza
content_559	Onye otiegwu amaama bụ Nathaniel Bassey etinyele ọnụ n'ihe gbasara okwu nwakpo dị na etiti Busola Dakolo na onyendu COZA bụ Biodun Fatoyinbo.
content_559	Ọ mere ihe onyonyo a na-akpọ "instagram Live", ma were ohere ahụ were kwuo obi ya na okwu nwakpo ahụ.
content_559	Ihe mere ede ji bee nwịị maka COZA
content_559	Agbaala ụlọọrụ ndị uweojii ọkụ n'Obowo Imo Steeti
content_559	Dị ka ọ mechara nkea, ụfọdụ ndị mmadụ na-eto ya ma ebe ụfodụ na-akatọ ihe o kwuru.
content_559	Lee nchikota ihe okwuru.
content_559	Lee ihe ndị mmadu nwere ikwu maka okwu Nathanjiel Bassey n'igwe twitter.
content_559	Ekweteghi m n'aro nke anọ,  ndị okenye n'elekọta ụka ekwesighị ikpe ikpe gbasara mpụ maka nkea bụ ọrụ ndị gọọmenti kama ha nwere ike ikpe ikpe gbasatara omụme.
content_559	Ihea abụghị olileanya m ebe Nathaniel Bassey nọ.
content_559	Enweghị ihe di njọ na nchịkọta ihe Nathaniel Bassey kwuru . . . e kwenyere'm, kwesie ike.
content_559	Nathaniel Bassey gbuwara ya nke ọma.
content_559	Akụkọ ndị ga-amasị gị:
content_559	Onweghị Alaigbo so na Ruga
content_559	Ihe i kwesiri ịma maka atụmatụ 'Ecowas single Currency'
content_559	Lee ihe ndị Igbo na-eme emume BBNaijia bụbụ tupu ha esonye
content_560	Zidane, Iniesta na Xavi
content_560	A kọwa akụkọ ndị na-agba bọọlụ nke ọma n'ebe etiti, aha ndị dịka Zidane, Xavi na Iniesta ga-agbapụta ezigbo ihe.
content_560	Aha ndị a nwuru ọkụ na soshial midia dịka ọtụtụ ndị hụrụ egwuregwu bọọlụ n'anya na-akọwapụta onye ha chere bụ ọkaibe.
content_560	AFCON: Ị ga-eji Ndidi tụnyere Kante?
content_560	Zinedine Zidane ahapụla Real Madrid
content_560	Kedụ ndị bụ Zidane, Xavi na Iniesta?
content_560	Zinedine Zidane bụ nwaafọ mba Fransị, ọ gbara Real Madrid bọọlụ ma bụrụ onye nchịkọta ha ugbua.
content_560	Zidane mabutara Iko Mbaụwa n'afọ 1998 dịka ọ na-agbara mba ya bụ Fransị bọọlụ.
content_560	Xavier Hernandez Creus e ji Xavi mara bụ nwaafọ mba Spen gbaara otu egwuregwu Barcelona bọọlụ.
content_560	Ọ mabutere Iko Mbaụwa mgbe ọ na-agbara mba Spen bọọlụ n'afọ 2010.
content_560	Andres Iniesta Lujan bụ nwaafọ mba Spen gbaara otu egwuregwu Barcelona bọọlụ.
content_560	Iniesta mabutere mba Spen Iko Mbaụwa n'afọ 2010.
content_560	Ụfọdụ ndị họrọ Zidane dịka ọkachaibe n'ime ndị a:
content_560	@iam_Mubarak7 sị ka enye ya naanị Zidane na osisi kpọrọ nkụ iri na ọ ga-amabute Iko Champions League
content_560	Mana ndị ọzọ sị na Xavi na Iniesta ka Zidane agba bọọlụ.
content_560	@CaliforniaPato
content_560	Akụkọ ga-amasị gị:
content_560	Ala Igbo esoghi nwe 'Ruga Settlement'
content_560	Ihe mere ndị na-anya keke ji mee ngaghariwe n'Umuahia
content_561	Ụmụagbọghọ ji ahụ ha achụ ego
content_561	Ụmụ mmadụ awụọla UK Home office ọnụ maka ikwu na ụmụagbọghọ e si Naịjirịa gbaa mgbere kpọga ofesi na-alọghachi n'ala ha dịka 'ọgaranya a na-akwanyere 'ugwu.'
content_561	Ụlọọrụ ahụ kwuru n'akwụkwọ ntuziaka ha na "Ụmụnwaanyị atụgara mgbere na Yurop' na-aba ọgaranya site n'ọrụ akwụna.
content_561	Anwụchiela nwaanyị tọọrọ ma ree ụmụaka 5 si otu ezinaụlọ
content_561	Ichi egburu nwata a n'ihu zọrọ ya n'aka onye ntọrị - Uweojii
content_561	Kwuo kwa na ha bụ ndị ọnụ na-eru n'okwu, na-enweghi ndị na-eleda ha anya n'ihi na ha a kpatala ego."
content_561	Ya bụ okwu kusuru ọtụtụ ndị mmadụ gụnyere ụmụ Naịjirịa nọ na mba Briten bụ ndị tụnyere ọnụ n'okwu ahụ.
content_561	Ozoemena Nonso Eze kwuru na ịgbe mgbere ụmụnwaanyị kpọga ala bekee bụ 'ịgba ohu nke agba ọhụrụ.'
content_561	Na nkọwa ya,  Eze kwuru na ọtụtụ ụmụagbọghọ ndị a na-anọ n'ahụhụ afọ 10 rue 15 iji kwụọ ndị kpọtara ha alabekee ụgwọ.
content_561	"O nweghi ego ọbụla ha na-akpata kama ọ bụ ndị ji ha agba mgbere na-enwe ego."
content_561	Sarah Champion sị na okwu ahụ adabaghị.
content_561	Kate Osamor bụ onye omeiwu na mba UK sị na Home Office amagheghi ahụhụ ụmụagbọghọ ahụ na-ata wee kwuo ụdị okwu ahụ.
content_561	Mana otu ọnụ na-ekwuru 'Home Office' kwuru na ha ga-elebanye okwu ahụ anya iji degharịa ya.'
content_561	Akụkọ ndị ga-amasị gị:
content_561	Nathaniel Bassey ekotela ebu maka okwu COZA?
content_561	Steeti ebe a ga-emeriri 'Ruga Settlements'
content_561	Ihe i kwesiri ịma maka atụmatụ 'Ecowas single Currency'
content_562	Ma ọ dị mma ma ọ di njọ
content_562	Ma ọ dị mma ma ọ di njọ
content_562	Dị ka ndị Bekee si ekwu " nwoke na-eme nkeọma nwere nwanyi na-akwado ya "
content_562	Mana n'aka nke ọzọ, nwoke na-eme ihe dị njọ ma ọ bụ eboro ebubo dị njọ, umunwaanyị ha na-akwadokwa ha.
content_562	Nwunye na-akwado Di ya
content_562	Ị ga-ahụta atụmaatụ gbasara nkea dịka mgbe eboro pastor Suleman ebubo ma nke mere nsonso a dịka ọ na-akpọtụ na COZA maka Pastor Biodun Fatoyinbo
content_562	Nkea gbara ụfọdụ mmadụ  gharii nke mere ka BBC zọpụ njem imata ihe kpatara nkea.
content_562	Anyi jụrụ ndị ọkammụta n'ihe gbasara ezinụlọ ka ha kọwara anyị nkea.
content_562	Guo ihe ha nwere ikwu :
content_562	Oriaku Ifeoma Nnadozie -" Umunwanyi dị ka ulọ, ha na ekpuchite ọtutu ihe."
content_562	Nnadozie kwuru na dịka akwụkwọ nsọ siri kwuo, umunwaanyi dị ka ụlọ maka na ha nwere ndidi, ma nwee olileanya na otu ọbụla ọdị na ọ ga adị nma.
content_562	Umunwanyị na-anyịdo ihe, ya mere eji kpọo ha 'Nwa-anyị' maka na ha na-edi ihe.
content_562	Kama, nwaanyị na-ekpuchi dị ya ebe ọ na-eme ihe dị njọ ga-enwe ntaramahụhụ.
content_562	Biodun Fatoyinbo asaala Busola Dakolo n'ebubo mwakpo n'ike
content_562	Ihe mere ede ji bee nwịị maka COZA
content_562	Chidi Lemchị  -" Ihe gbasara alụm dina nwaanyị bụ ma ọ dị nma ma ọ dị njọ."
content_562	"Alụm di na nwaanyị bụ ma ọ dị nma ma ọ dị njọ, a ga m akwado gi."
content_562	Nwaanyị anaghị akwado ihe ọjọọ ma ọ bụ ebubo ọjọọ eboro dị ya kama ọ na-akwado onye ọ lụrụ.
content_562	Mgbe nwaanyị kwadoro di ya ma soro ya eme mpụ, nkea abughịzị alum di na nwaanyi, nke ahụ bụ zi azumahịa.
content_562	Akụko ga-amasi gị
content_562	'RUGA ga-akpọnye Naịjirịa ọkụ ma akpachaghị anya'
content_562	Ihe mere m ji tie nwaanyị ezigbo ihe -  Elisha Abbo
content_562	Lee ihe nkiri a :
content_563	Abike Dabiri NA Elisha Abbo
content_563	Ụmụ Naijiria eriela Abike Dabiri na ndụ maka ibuga okwu gbasara Senetọ Elisha Abbo mara nwaanyị ụra n'okwu otu ndọrọndọrọ ọchịchi.
content_563	Ihe onyonyo fegharịrị na soshal midia ụbọchị Tuuzde gosiri ebe Senetọ Elisha Abbo mara nwaanyị ụra chara ọkụ n'ọdọahịa.
content_563	E bupula oche n'otele Victor Umeh, Saraki na ndị ọzọ
content_563	N'itinye ọnụ n'okwuahụ, Abike Dabiri  sịrị na "ọ bụkwa  nwoke 'PDP' a sịrị na o meriri otu n'ime ụmụnwaanyị ndị omeiwu anyị nwere ugwu bụ Senatọr Binta Masi Garba."
content_563	Okwu ahụ ọ tụpụrụ kpasuru ọtụtụ ndị mmadụ iwe na soshal midia ma mee ka ha bido ndọrịtaụka ndị ka mma n'etiti APC na PDP dịka o siri gbasa ileba anya n'agwa ọjọọ ndị otu pati ha kparala.
content_563	Kedụ ndị ka mma na itinye anya na mmehie ndị otu ha; APC ka ọ bụ PDP?
content_563	Ya bụ ndọrịtaaụka mere aha Abike Dabiri na Ganduje ji na-ewu na soshal midia dịka ndị mmadụ na-arụtụ aka agwa ọjọọ ndị nọ n'APC kparala nke ndị otu ha emeghị ihe ọbụla banyere ya nakwa ihe ndị PDP kwuru makaa onye otu ha.
content_563	Ha kwuru na Abike Dabiri na ndị otu pati APC na-agbado mmehie ndị pati ha aja, ma nwere opi afụ nke ndị pati PDP.
content_563	@Papadonkee, @DRmuzoic nakwa @tonyeray33 nyere ọmụmatụ gọvanọ Ganduje nke ihe onyonyo fegharịrị gosiri ebe ọ na-afọnye ego n'akpa akwa ya nakwa Omo-Agege onyee eboro ebubo izu ọfọ ụlọomeiwu.
content_563	Ihe ndị PDP kwuru maka agwa Elisha
content_563	Ọtụtụ ndị PDP welitere isi  gụnyere Atiku Abubakar, Reno Omokri na Femi Fani Kayode katọrọ agwa Senetọ Elisha Abbo sị na ọ bụ ihe jọgburu udele, sigbuo nkapị.
content_563	Ha kpọrọ oku ka ndị uweojii lebanye ya anya ma nye nwaanyị ndụmọdụ ka ọ gba Abbo akwụkwọ n'ụlọikpe.
content_563	Pati PDP n'onwe ya katọkwara agwa onye otu ha kpara sị na "o nweghị onye ṅụjuru mmiri ara afọ ga-akpa ụdị agwa ahụ."
content_563	Ha rụtụrụ aka na
content_564	Okezie Ikpeazu were oche ọchịchị Abia Steeti n'afọ 2015
content_564	Okezie Ikpeazu were oche ọchịchị Abia Steeti n'afọ 2015
content_564	Gọvanọ Okezie Ikpeazu nke Abia Steeti ekwuola na ihe mere o ji nye ndị ochi ehi ego bụ ka udo chịa n'Okpuru Ọchịchị Ụkwa-East dị na steeti ahụ.
content_564	Nghọtahie dara n'etiti ndị ntorobia na ndị Fulani Ọchịehi  na Ukwa -East nke mere ka ha gbuo otu ehi onye ọchịehi.
content_564	Ọchụehi Abia: Anyị agaghị ewepụ iwu nchịgharị ehi
content_564	Ihe mere ndị na-anya keke ji mee ngaghariwe n'Umuahia
content_564	Mana gọvanọ Ikpeazu site n'ozi si n'ọnụ  onye odeakwụkwọ mgbasaozi bụ Onyebuchi Ememanka gwara BBC Igbo n'ekwentị na  ịkwụ ụgwọ ehi abụghị n'ihi egwu kama ọ bụ iji gbochie tigbuo-zogbuo n'etiti ndị mpaghara ahụ na ndị Fulani ọchiehi.
content_564	Ihe onyonye pụtara na soshal midia gosiri ebe onye a kpọrọ Sam Nwogu n'aha gọvanọ Ikpeazu nyere otu onye Eze ego dị otu puku narị naịra na iri asa n'Ụkwa East.
content_564	Ego a bụ nke Nwogu kwuru na o si n'aka gọvanọ bụ maka iji kwụọ ndị ọchiehi ụgwọ n'ehi ha ndị ntoroọbịa obodo ahụ gburu.
content_564	Ndị nọ n'obieze mgbe nke a mere gụnyekwara onyeisioche okpuruọchịchị Ụkwa East bụ O. C Nwanuo.
content_564	Onye Eze were ego a nyefee onye na-anọchite anya ndị ọchịehi n'aka ma gwa ya ka ọ dọọ ndị nke ya aka na ntị ka ha ghara imebi ọrụụgbo ndị obodo ọzọ.
content_564	Agwa a gọvanọ kpara butere nkatọ si n'ọnụ ọtụtụ ndị mmadụ ndị kwuru na ọ na-akwado ndị ọchịehi n'Abia Steeti.
content_564	Mana Ememanka kwuru na ego a gọvanọ Ikpeazu nyere bụ iji mezuo nkwa o kwere n'etiti ndị ọchịehi na ndị ọrụ ugbo maka ime udo n'Abia Steeti.
content_564	O kwuru na ọ bụghị maka ịtụ egwu kama na ọ bụ ka udo dị n'etiti ndị obodo ahụ na ndị ọchịehi.
content_564	N'okwu ya "Kama a ga-ekwe n'ihi ehi gbuo mmadụ, nye ndị a ego a ka ha gawa."
content_564	"Ọ bụghị n'ihi ịtụ ụjọ, kama ọ bụ amamihe ka e ji achị steeti."
content_564	Akụkọ dị ga-amasị gị:
content_564	Gọọmentị etiti akwụsịtụla atụmatụ RUGA
content_564	Elisha Abbo: Abike Dabiri akpaliela ndọrịtaụka maka APC na PDP
content_565	Ụmụ akwụkwọ nọ mkpọrọ
content_565	Ụmụ akwụkwọ ahụ ka atụghapụrụ ha
content_565	Atụghapụla ụmụ Mahadụm Madonna dị n'Okija nọbụ na mkpọrọ
content_565	Nwanne otu n'ime ụmụakwụkwọ ahụ agwaala BBC Igbo na ha apụtala.
content_565	Sopuru Nnamani sị na nwanne ya bụ Chijioke Nnamani na mmadụ isii ọzọ atụrụ mkpọrọ maka ihe ha dere n'akara soshal midia nwetere ntụghapụ n'aka Ọkaikpe Babatunde Quadri dịka omegharịrị iwu eji jide ha.
content_565	Mahadum Covenant dara iwu - ọkaiwu
content_565	Lee ọghọm okwu asị nwere ike ibutere gị
content_565	Ụmụakwụkwọ a nọ mkpọrọ kemgbe Jenụwarị agbanyeghị na-enyere ha ohere ịla site n'ikpe ekpere na ụbọchị 19 nke ọnwa Maachị.
content_565	Ihe ji ha bụbụ na ha enweteghị otu n'ime n'akaebe ha .
content_565	Ọ sị na nke dị mkpa maka ezumike ọnwa abụọ ndị ọkaiwu chọrọ ga n'ọnwa na-abịanụ.
content_565	Maazị Nnamanị gwara BBC na ha mezuru iwe ụlọikpe sị ha mee n'elekere 6 nke mgbede ụnyaahụ.
content_565	Ụmụ akwụkwọ ahụ nọ mkpọrọ kemgbe ọnwa Janụwarị nker afọ a
content_565	Akụkọ ga-amasị gị maka iwu "Cyber Crime"
content_566	Ehi na-ata ihe n'ime ọhịa
content_566	Ndị obodo Obohia Ndoki dị n'okpuru ọchịchị Ụkwa East Abia Steeti ekwuola na gọọmentị kwesiri iti ha aka n'obi maka ugbo ha ndị ọchịehi mebiri.
content_566	Onyeisi ndị ntoroọbịa n'obodo ahụ bụ Ukaegbu Chinenye gwara BBC Igbo na ọ dịla anya ehi a ndị malitere ịta ihe ndị a kụrụ n'ugbo.
content_566	Ihe mere Gọvanọ Ikpeazu ji kwụọ ndị ọchịehi ụgwọ
content_566	Ọchụehi Abia: Anyị agaghị ewepụ iwu nchịgharị ehi
content_566	Na ha e meela mkpesa nye ndị ọrụ nchekwa gụnyere uweojii, ndị agha, ndị DSS, gọọmentị nakwa ndị ọzọ mana o nweghi ihe e mere banyere a.
content_566	O kwuru na ọ bụ na Satọde, mgbe ụfọdụ ndị ntoroọbịa chụrụ ndị ọchịehi ọsọ mgbe ehi ha na-ata ihe ha kụrụ n'ime ugbo ha.
content_566	Ndị ọchịehi ahụ hapụrụ ehi ha ma gbaa ọsọ, mgbe ha lọgharachịrị, ha boro ndị obodo ebubo igbu otu ehi ha nke butere ọgbaghara n'obodo.
content_566	O kwuru na ndị ọchịehi kpọrọ ndị obodo ha ndị uweojii nakwa ndị agha ma sị ha kwụọ ụgwọ ehi ahụ.
content_566	Mana Chinenye gara n'ihu kwuo na onweghi ehi ọbụla ndị ntoroọbịa obodo Obohia Ndoki gburu.
content_566	Cheta na Gọvanọ Okezie Ikpeazu mechara kwụọ ndị ọchịehi ahụ ego dị otu puku narị naịra na iri asaa maka ehi ahụ a sị na e gburu.
content_566	Nke a mere ndị obodo ji ewe iwe na-ajụ, "Kedụ ihe a ga-eme maka ugbo anyị nke ehi ndị ọchịehi mebiri?"
content_566	Mgbe BBC Igbo kpọtụrụ odeakwụkwọ mgbasaozi nke Abia Steeti bụ Onyebuchi Ememanka maka ajụjụ a ndị obodo na-ajụ.
content_566	O kwuru na gọọmentị Abia Steeti a nataghị mkpesa banyere mmebi ihe n'ugbo kama na ọ bụ nke naanị na e gburu ehi.
content_566	O kwuru na ọ ga-akpọtụrụ onyeisioche okpuruọchịchị Ụkwa East bụ O. C Nwamuo, iji mara ma ụdị mkpesa ahụ ọ dị.
content_566	Ememanka gara n'ihu kwuo na ọ bụrụ na nke a bụ eziokwu na gọọmentị Abia Steeti ga-akwụ ndị ọrụugbo e mebiri ihe ha ụgwọ.
content_566	Akụkọ ga-amasị gị:
content_566	Nnukwu ọkụ na-agba n'Ijegun dị na Legọs
content_566	Ụmụakwụkwọ 7 mahadum Madonna apụtara mkpọrọ
content_566	Ihe mere eji wezụga atụmatụ Ruga - Umahi
content_567	Brian Omondi
content_567	Brian Omondi sị na ọ na-ara onye nwere ọrịa HIV inwe mmekọrịta na Kenya
content_567	Ọtụtụ nne na nna na Kenya na-ezochi ọnọdụ HIV ha ruo n'ili, ụmụ ha agaghị ama.
content_567	Brian Omondi so n'otu ndí nwere HIV kemgbe a mụrụ ya, o bidoro ịṅụ ọgwụ HIV Bekee kpọrọ "Anti-Retroviral" (ARV) mgbe o ruru afọ iri.
content_567	Ọ bụ ka nne ya nwụrụ mgbe o ruru afọ iri na anọ ka ọ ghọtara ụdị ọgwụ ọ na-aṅụ.
content_567	A maala ụkọchukwu sị na ọ na-agwọ nje HIV ikpe
content_567	Ndị ụlọomeiwu emeela nyocha HIV n'ọha
content_567	Ugbua, o ruola afọ iri abụọ na abụọ, o so ndị bu agha HIV n'isi.
content_567	Ọ na-eso ndị ụlọụka na-arụ ọrụ, ọ sị na ọ maghị ọnọdụ ya mgbe a mụrụ ya.
content_567	Mgbe ọ ka pere mpe n'obodo Mombasa, o chetara na o nwere etu ahụ si eme ya:
content_567	"Mgbe niile ka ahụ na-arịa m mana o nweghi mgbe ọ na-arịa m n'ike, ka nne m ji gwaa m ka m gaa mee nnyocha"
content_567	HIV/AIDS: Ihe mere asọmmiri ejighi ebufeli nje HIV.
content_567	Ụzọ ị ga-esi gbalahụ ibufe nwa ọhụrụ gị HIV
content_567	"Ọ bụ mgbe nnyocha m mere gosipụtara na m nwere HIV, m bido na-aṅụ ọgwụ ya mana nne m agwaghị m ihe mere m ji aṅụ ọgwụ ahụ."
content_567	Ọ bụ mgbe ọ gara na nke nwanne nne ya ka nne ya nwụrụ ka ndị agbataobi n'obodo matara ọnọdụ HIV ya wee bido na-akparị ya.
content_567	Legos: Ụmụnwaanyị dị ime 2131 na-arịa HIV
content_567	Ndị nne na nna na-achụ ụmụ ha iso ya egwu egwu maka na o nwere HIV.
content_567	"Echetara m mgbe otu nwa ụlọakwụkwọ anyị hụrụ m na mmadụ wee gwa m sị "Gị bụ onye nwere HIV".
content_567	"Nke a wutere m."
content_567	Ọgwụ abalị
content_567	N' agbanyeghi na ọtụtụ ụmụ ntoroọbịa so na ndị a gụnyere nwere HIV na Kenya na Sahara Afrịka.
content_567	Ndị kachasị bụ ndị nwere ọrịa mgbe a mụrụ ha ma na-ebinwu ndụ ha.
content_568	Maazị Afamefuna Klint Igwemba eji 'Klint da Drunk' mara bịara sonyere BBC Igbo n'atụmatụ mkparịtaụka a kpọrọ "Gịnị na-afịọ" nke abalị ise nke ọnwa Julaị.
content_568	Igwemba tinyere ọnụ n'ihe banyere Biafra, ebe ọ sị na atụmatụ Igbo-enwe-eze nwereike ibute nsogbu ma e nwete Biafra - ma sịkwa na ihe a bu ihe ga adị mma "maka nwereonwe."
content_568	Ọ sị na ọ ga-adị mma ma Igbo nweta Biafra.
content_568	Mana ọ rụtụrụ aka na e nwetachaa Biafra, ọ bụrụ sọ Ndigbo ebe ahụ ka ndị kwe na ndị ekweghị ka ejuputa.
content_568	Klint da Drunk gwakwara BBC Igbo na ọ bụ egwu ka ya chọrọ ịgụ mana otu ụbọchi ọ gara ịgụ egwu e were si ya nye mmadụ abụọ bịara ọhụrụ ka ha gụọ egwu.
content_568	Ọ sịrị na "Dịka onye na-achọ ọganihu ndị mmadụ, m sị ha gaa n'ihu. Ka ndị mepee ọnụ nsogbu dị.
content_568	"Ụbọchi ahụ ka m sị na agaghị m agụ egwu ọzọ. Ndị a bụ ndị e ji 2face na Blackface mara ugbua."
content_568	Igwemba sị na ya lelechara anya cheta onye na-akpa ọchị ọ ma mgbe ọ na-eto a na-akpọ "Scatta Moojo" wee banye ime ihe ọchị.
content_568	Gee ihe o kwuru n'uju n'elu:
content_569	Hakim Ziyech
content_569	Ọgba bọọlụ Morocco bụ Hakim Ziyech gbafuru penariti ya
content_569	Igbo tụrụ ilu sị na elelịa nwa ite ọ gbọnyụọ ọkụ, nke a bụ eziokwu.
content_569	Mba Morocco ji anya ha wee hụ nke a taa dịka mba Benin Republic gbaara ha ụgbọnwamkpi n'asọmpi iko mba Afrịka bụ AFCON 2019.
content_569	Ndị ama aha ha ga-asọ mpi n'Afcon taa
content_569	Iko Mba Afrịka 2019: Họrọ ndị i che ga-agwọ ibe ha ka abacha
content_569	Morocco na Benin Repụblic nyere onwe ha otu goolu otu goolu nke mere ka asọmpi ahụ baa na penariti.
content_569	Ndị Benin Republic dị naanị mmadụ iri wee gbachaa ya bụ bọọlụ n'ihi 'Red card' e nyere otu n'ime ha.
content_569	Ndi egwu bọọlụ Benin Republic nọ n'aṅụrị
content_569	Penariti ahụ mechara bie mgbe Benin Republic nyere Morocco goolu anọ asatara naanị otu.
content_569	Nke a pụtara na Benin agafeela na agba nke ọzọ AFCON 2019 ebe Morocco eberela akwa lawa. Ọ bụ nke izizi Benin Republic na-abanye agba nke atọ AFCON.
content_569	Ka ọ dị ugbua, mba Senegal na ndị Uganda na-achịpụ ya iji mara onye ga-agafe na agba nke ọzọ.
content_569	Ndị Super Eagles nke Naijiria ga-ezute mba Cameroon echi bụ Satọdee n'elekere ise nke uhuruchi.
content_569	Akụkọ ga-amasị gị:
content_569	Mikel agaghị eso mgbe Naịjirịa zụtere Cameroon
content_569	E nweta Biafra, ọ ga-adị mma - Klint da Drunk
content_569	Oche gọvanọ Osun akwaala Adeleke
content_570	Uju Ndubisi Chukwu
content_570	Uju Ndubisi Chukwu
content_570	Akụkọ na-ewu na soshal midia bụ na nwa afọ Naijiria bụ Uju Ndubisi Chukwu alaala mmụọ n'ime ụlọ ndina akpọrọ "Emperor Palace Hotel, Casino and Convention Centre" nke dị na Johannesburg, Saut Afrika..
content_570	Mana ihe maọbụ onye gburu ya ka gbara onye ukwu na onye nta gharịị.
content_570	E merụla onye Naijiria ọzo ahụ na South Africa
content_570	South Africa abaala mba maka mkpagbu ndị ọbịa be ha
content_570	Uju Ndubisi Chukwu bụ osote onyeisi otu 'Chatered Insurance Institute' nke Naijiria tupu ihe mee ya.
content_570	Akụkọ kwuru na ọ bụ ebe ọ gara ọgbakọ nke ndị otu 'African Insurance Organisation' na mba Saut Afrika ka o zutere ọnwụ ya.
content_570	Ndị African Insurance Organisation kwenyere na Ndubisi Chukwu bịara nzukọ ha ma sị na ọnwụ ya tụrụ ha n'anya.
content_570	Chidi Odinkalu, onye bụbu onyeisi 'National Human Rights Commission' kwuru na a hụrụ ozu Ndubisi-Chukwu n'ime ụlọ ndị njem ebe ọ lakpuru n'abali iri na atọ nke ọnwa Juun afọ a.
content_570	Ka ọ dị ugbua, amatabeghi ọtu ya bụ arụ siri mee.
content_570	Abike Dabiri-Erewa - bụ onye na-ahụ maka ndị Naijiria bi mba ofesi - sị na ihe onyonyo akụrụmgwa CCTV gosiri na onweghi onye bara ime ụlọ ya bụ nwaanyị.
content_570	Ihe Gọọmentị Naijiria kwuru
content_570	Dabiri-Erewa sị na gọọmentị ga-eleba ya bụ okwu anya iji chọpụta etu mmiri si baa n'opi ụgbọgụrụ.
content_570	BBC Igbo kpọrọ Abike Dabiri n'akara ekwentị mana ọ zaghị.
content_570	Akara ekwentị nke ụlọọrụ nnochite anya mba Saut Afrịka na Naijiria agaghị aga n'ihi na ha anaghị arụ orụ ụbọchị Satọọdee.
content_570	Akụkọ na-ewu na Tuwita kwuru na emeela nnyocha nke Bekee kpọrọ 'autopsy', wee chọpụta na ọbụ ntọgbu ka a tọgburu Ndubisi Chukwu.
content_570	Ụlọ ndina ahu sị na obi gbawara ha maka ihe mere,ma sịkwa na ha na-eme ihe ha kwesiri ịhu na nyocha ihe mere gara ọfụma dịka ọ dịzị n'aka ndị uweojii.
content_570	Mana BBC Igbo achọpụtabeghi eziokwu dị na ya bụ akụkọ.
content_570	Anyị ga-esochi akụkọ ọfụma ma hu isi ya. Akụkọ ka na-abịa
content_570	Akụkọ ga-amasị gi:
content_570	E nweta Biafra, ọ ga-adị mma - Klint da Drunk
content_570	Lee ndị ga-anọchịri Cameroon ụzọ taa
content_570	Ihe mere PDP ji sị ka Elumelu na ndị ọzọ wụsagodi ọwa ruo otu ọnwa
content_570	Ịṅụ ọgwụịba na enyochaghị ahụ na-egbu ike ọgwụ - Dọkịta
content_571	Super Eagles nke Naịjirịa
content_571	Super Eagles nke Naịjirịa ezila ndị Indomitable Lions nke Kameroon ihe ọkụ ji ntị oke e me site n'iji ọkpụ goolu atọ asatara abụọ merie ha n'asọmpi Iko Afrịca.
content_571	Kameroon gbara mbọ ha niile mana Naịjirịa kwechiri ka ajọ ọnwụ rue mgbe asọmpi a gwụrụ.
content_571	N'ime nkeji 20 Odion Ighalo nke Naịjirịa wụnyere otu ọkpụ goolu iji sị ndị Kameroon 'unu abịala?'
content_571	Kwuo etu asọmpị Nigeria na cameroon ga-esi gaa
content_571	Naịjirịa ejirila Burundi taa atụ ụtụtụ
content_571	Agbanyeghi nke a, Kameroon na-akwanye Naịjirịa ọkụ n'ike nke mere ha ji saa goolu a site na goolu Stephane Bahoken nyere na nkeji 41.
content_571	N'ime nkeji atọ nke a mechara, Kameroon sụnyere ọkpụ goolu ọzọ site n'aka Clinton N'Jie na nkeji 44.
content_571	N'ọkara nke abụọ n'ime asọmpi a, Kameroon malitekwara ịcha Naịjirịa ọkụ di egwu dịka ha ka jiri bọọlụ n'ụkwụ karịa Naịjirịa.
content_571	Eric Maxim Choupo-Moting nke Cameroon na Wilfred Ndidi nke Naijiria
content_571	N'ime nke 64 Naịjirịa biliri n'ụra site na goolu Odion Ighalo nyere nke mere ya ọkpụ abụọ abụọ.
content_571	N'erughi nkeji atọ, Naịjirịa mezuru ọkpụ atọ ha site n'aka Alex Iwuobi na nkeji 66.
content_571	Naịjirịa etozuo oke n'agba anọ nke ikpeazụ asọmpi Total AFCON 2019.
content_571	Onyeisiala Muhammadu Buhari e keelala ndị Super Eagle na mmeri ha meriri Kameroon.
content_571	N'otu aka ahụ Atiku Abubakar kelekwara ha:
content_572	Egypt/South Africa
content_572	Anya ndị otu egwuregwu South Afrịka ji wee pụta ịsọ mpi na "Africa Cup of Nations" (AFCON) na-eme ugbua pụkwara iche.
content_572	Ha kụpụrụ ndị otu egwuregwu bọọlụ Ijipt, chụlaa ha ma febanye n'agba anọ nke ikpeazụ.
content_572	Ugo nke Nigeria ga-ezute Ọdụm nke ndị mba Cameroon
content_572	A gbanyela Super Eagles anya ajụ
content_572	Ndị Ijipt gbara mbọ na-ewebata ndị ọgba bọọlụ aghara aghara, mana Thembinkosi Lorch nara ha ụra rahụ mgbe o nyere goolu kwofere ndị Saụt Afrịka ka nkeji iri asatọ na ise gachara.
content_572	Mahmoud Trezeguet bụ onye kara ịzọ ndị Ijipt n'asọmpị ahụ, gbanyere bọọlụ n'aka onye na-eche goolu kama ịgbanye ya n'ime ọjọgọrọ goolu.
content_572	Etu ọ dị ugbua, Ijipt esorola Kamerun n'azụ dịka ndị achụpụrụla n'asọmpị AFCON 2019, ebe Saụt Afrika ga-aga Kaịrọ ebe ha na ndị Naịjirịa ga-achịpụ ya n'agba anọ nke ikpeazụ n'abalị iri nke ọnwa Julai.
content_572	Mohammed Sala anọzikwa nke a a na-eme?
content_572	Oke osisi Ijipt bụ Mohammed Salah sokwa n'asọmpị ụnyahụ mana ya bụ agha riri ya maka na akụkọ na-ekwu na o jichaghị ahụ wee bịa gba ya bụ bọọlụ.
content_572	Nke a mere ka ọ na-agbachapụ agbachapụ n'asọmpị ahụ dịka ndị mmadụ si kwuo n'elu Soshal midia.
content_572	Akụkọ ndị ga-amasị gị:
content_572	Gbaara njọ anụahụ ọsọ - Adeboye
content_572	Ndị mmadụ na-ajụ ihe gburu nwaanyị gara njem na South Africa
content_572	Lee ndị ga-anọchịri Cameroon ụzọ taa
content_573	Idemmiri abụghị ihe obodo ọbụla chọrọ ihụ na be ha mana ọ bịarala ndị Okwe Ngwo dị n'Enugu steeti.
content_573	Ha na-ebo ndị ụka ha kwuru gbuturu ukwu osisi ebubo ịbụbatara ha ya bụ Idemmiri.
content_573	Etu ọ dị ugbua, ụwa gbara ha ghariị makana ha amaghị ihe ha ga-eme.
content_573	Akụkọ ndị ga-amasị:
content_574	Gaasị ka nkụ mma
content_574	Nkụ ka nna nna anyị ha ji esi nri, mana ihe agbanweela ugbua.
content_574	Ndị Igbo na-atụ ilu sị na nkụ dị na mba na-eghere mba nrị.
content_574	Mana n'agba ọhụrụ a, iji nkụ esi nri anaghịzi ewu.
content_574	Ndị ọkụ gaasị gbagburu n'Abịa agbalitela
content_574	Akụkọ dị mkpa n'ụtụtụ a: Naịjirịa ga-abụ ọka ibe na mmanụ gasị - NLNG
content_574	Ebe anọzị ugbua bụ ikuku e ji esi nri nke a kpọrọ gaasị.
content_574	Ndị ọkacha mara n'ihe Bekee kpọrọ "climate" ekwuola ugboro ugboro na gaasi bụ ụzọ ka mfe ma karakwa ọcha iji sie nri.
content_574	Mana ọtụtụ na-ekwu na gaasị na-adala oke onụ.
content_574	Ndị ọzọ kwukwara na gaasị nwere ike imunye ụlọ ọkụ n'otu ntabi anya.
content_574	Gaasị ka mfe kakwa ọcha
content_574	Ọtụtụ ndị mmadụ jizi gaasị esi nri maka na ọ kaara ha mfe.
content_574	Otu nwanyị na-eghe akara gwara BBC Igbo na gaasị kaara ya mma karịa nkụ maọbụ unyiri.
content_574	Nwanyị ahụ achọghị ka a kpọọ aha ya kwuru na gaasị adịghị oke ọnụ dịka ndị mmadụ chere.
content_574	O kwuru sị, "Igbakọọ uru dị na ya ị ga achọpụta na ọ dịghị oke ọnụ etu ahụ.
content_574	Gaasị anaghị akwụ anwụrụ ma ncha.
content_574	"Gaasị na-eghe nri ngwa ngwa.
content_574	"Anaghị m adọgbu onwe m ịfụ ọkụ mgbe ọbụla.
content_574	"Oke anwụrụ ọkụ anaghị enye m nsogbu.
content_574	"Anaghịkwa m adọgbu onwe m ịsa ite na ihe ndị m ji ere ahịa n'ihi unyi".
content_574	Ihe gaasị ji kara nkụ mma buru ibu
content_574	I ji nkụ esi nri nwekwara ibute orịa cancer n'ihi oke anwụrụ mmadụ na-ekuru.
content_574	Nchọpụta dị iche iche egosila na gaasị ka mma iji sie nri karịa mmanụ ọkụ, nkụ nakwa unyiri.
content_574	Ha kwuru na mmanụ ọkụ ruru unyi n'ihi oke anwụrụ ọ na-ewepụta. Gaasị anaghị akwụ anwụrụ.
content_574	N'aka nke ọzọ, igbutu osisi maka mmepụta nkụ maọbụ ụnyi na-ebute nke Bekee kpọrọ "deforestation" bụ ihe aka ya dị na "climate change".
content_574	Anwụrụ si na nkụ maọbụ unyiri apụta nwekwara ike ibutere mmadụ ọrịa kansa.
content_574	Igbutu osisi maka mmepụta nkụ na-ebute "deforestation"
content_574	Ihe gọọmentị Naịjirịa kwuru makagaasi
content_574	Maka ihe ndị anyị rụtụrụ aka nakwa ihe ndị ọzọ, n'ọnwa Mee afo a, gọọmentị etiti kwuru na a ga-amachị ndị mmadụ inwe udu gaasị nke aka ha.
content_574	Ọ bụ onye bụbụ Mịnịsta nke nta na-ahụ maka mmanụ agbịdị bụ Ibe Kachikwu kwuru nke a n'ọgbakọ ndị ihe gbasara gaasị doro anya nwere n'Abuja.
content_574	Kachikwu kwuru na gọọmentị ga-ewepụta "Micro Distribution Centres" ebe ndị mmadụ ga-aga na-azụrụ gaasị na-enweghi udu nke aka ha".
content_574	Ibe Kachikwu kọwara na atụmatụ MDCs ga ebelata ihe ndapụta sitere na gaasị
content_574	O kwuru na "nke ahụ ga-eme ka mata udu gaasị ndị merela ochie ma gbanwee ha n'oge iji gbochie ihe ndapụta".
content_574	Kachikwu gara n'ihu kwuo na atụmatụ ahụ bụkwa iji ikwụsị mmefu a na-emefu gaasị bụ nke Bekee kpọrọ "gas flaring".
content_574	Ego buru nnukwu na efunahụ gọọmentị Naijiria n'ihi mmefu gaasị (gas flaring)
content_574	Mana Umar Gwandu, otu n'ime ndịisi ngalaba gọọmentị a akpọrọ 'Department of Petroleum Resources' kọwara atumatụ ahụ nke ọma.
content_574	Gwandu gwara BBC Igbo na "gọọmentị na-atụ alo ibido atụmatụ ga-enye aka ime ka ọtụtụ ndị mmadụ were gaasị na-esi nri mana nke ahụ apụtaghị ịmachi mmadụ inwe okpokoro gaasị nke aka ya".
content_574	"Atụmatụ a ga-enye ndi na-ere gaasị ikike inwe okpokoro gaasị ebe o buru ibu nke na onye enweghi, nwere ike gbaziri n'aka ha".
content_574	Gwandu gara n'ihu kwuo na "tupu onye ọbụla ebido ire gaasị, onye ahụ ga-aga nata ngalaba DPR akwụkwọ ikike".
content_574	"Tupu enye mmadụ akwụkwọ ikike a, onye ahụ ga-emezu ihe e dere n'iwu".
content_574	"Iwu ndị ahụ dị na website anyị."
content_574	N'otu aka ahụ, Paul Osu, bụ ọnụ na-ekwuru ngalaba DPR, kwuru na "ebumnuche gọọmentị bụ iji belata ihe ndapụta ụfọdụ nwere ike ime ma ọbụrụ na ejizighi gaasị nke ọma".
content_574	Akụkọ ga-amasị gị:
content_574	E nweta Biafra, ọ ga-adị mma - Klint da Drunk
content_574	Anambra steeti amachiela keke
content_574	Ịṅụ ọgwụịba na enyochaghị ahụ na-egbu ike ọgwụ - Dọkịta
content_575	Nke a bụ ya ugboro anọ ha na-eturu ugo na ya bụ asọmpi kemgbe amalitere ya n'afọ 1991.
content_575	Ndị egwu bọọlụ ụmụnwanyị nke mba Amerịka emeela ndị ogbo ha nke mba Netherlands taa kpuchie ọnụ n'asọmpi nke ikpeazụ Iko Mbaụwa taa.
content_575	Amerịka ji ọkpụ goolu abụọ asataghị asata wee menyụọ ndị Netherlands anya ma maburu ya bụ iko.
content_575	Super Falcons e jizi otu ụkwụ kwụrụ?
content_575	Afrịka, ka emesia
content_575	Ọkpụ goolu gaara akarị akarị ma ewepu onye oche goolu ndị Netherlands onye gosiri na ọ bụ agụ nwanyị n'ezie.
content_575	Mana na nkeji 61, ndị Amerịka nwetara penariti nke onye ndu ha bu Megan Rapinoe gbakpuru wee kọwaara ndị Netherlands na-egwu apụọla na nke achị ụtaba n'aka agba.
content_575	Rapinoe onyendu ndị Amerika bụ onye kacha bụrụ okenye nke nyerela goolu na asọmpi iko mbaụwa ụmunwanyị
content_575	Rapinoe onye gbara afọ iri atọ na anọ bụ nwanyị kacha bụrụ okenye nke nyerela goolu n'asọmpi Iko Mbaụwa ụmunwanyị
content_575	Na nkeji 69, Rose Lavelle mezuru ya ọkpụ abụọ, nke bụ goolu nke atọ ọ na-enye n'asọmpi nke afo a.
content_575	Obi agbawaala ụmụnwanyị Netherlands
content_575	Mmeri a egosila na mba Amerịka bụ ọkaibe ma a bịa n'egwuregwu bọọlụ ụmụnwanyị.
content_575	Nke a bụ ya ugboro anọ ha na-eturu ugo na ya bụ asọmpi kemgbe amalitere ya n'afọ 1991.
content_575	Nke gụnyere 1991, 1999, 2015 na 2019.
content_575	Akụkọ ga-amasị gị:
content_575	'Ndị Egypt ị hụrụ ugbua, ị gaghị ahụ ha anya ọzọ'
content_575	Nigeria ebinyela aka n'akwụkwọ maka nkwekọrịta azụmahịa nke mba Africa.
content_575	Uloma Nwosu na Gọvanọ Imo steeti etinyela ụkwụ n'otu trawụza
content_576	Emmanuel Amuneke
content_576	Emmanuel Amuneke du Tanzania ga Iko Mba Afịrịka mbụ ha kemgbe 1980
content_576	Ngalaba na-ahụ maka egwuregwu bọọlụ na Tanzania bụ "Tanzania Football Federation" (TFF) na Bekee ekwuola na Monde na ha na  Emmanuel Amuneke enwela nkwekọrịta ka ọ rịtuo n'ọkwa onye nkuzi otu egwuregwu bọọlụ ha.
content_576	Ihe a mere dịka Taifa Stars, bịala Iko Mba Afịrịka kemgbe 1980, achịtaghị aja ha tụrụ anya n'asọmpị Ijipt 2019.
content_576	Amuneke, bụ onye baala Naịjirịa bọọlụ, rigoro ọkwa dịka onye nkuzi n'afọ 2018 Akụkọ dị mkpa taa.
content_576	TFF sị na ha ga-ahọta onye ga-abụ onye nkuzi ha ma ha mecha nzukọ gbata gbata ụbọchị Tụrsde. Onye nkuzi ọhụru a ga-edu ha gaa nkwado Iko Mba Afịrịka nke akpọrọ "African Nations Championship" (CHAN) na Bekee.
content_576	Tanzania na Kenya ga-asụmpị eji ahoputa ndi ga-aga CHAN n'ọnwa a.
content_576	Amuneke, bụ onye gbaburu Naịjirịa na otu egwuregwu Barcelona bọọlụ, bụ osote onye nkuzi mgbe Naịjirịa buuru Iko Mba Uwa nke ndị dị afọ 17 akpọrọ Fifa U-17 World Cup tna mba United Arab Emirates n'afọ 2013.
content_576	N'afọ 2015, Amunike du Naịjirịa bute iko U-17 na Chile. A tụrụ ya ugo dịka onye nkuzi Flying Eagles.
content_576	Amunike so otu Super Eagles butere Iko Mba Afịrịka n'afọ 1994. Ọ bụ ya nyere goolu abụọ Naịjirịa ji merie Zambia n'asọmpị ahụ.
content_576	Ndị oji egbe awakpoola ndị mmadụ na Katsina Steeti
content_576	Ndị uweojii si na ndị oji egbe na-eti "Allahu Akbar" wakporo ime obodo atọ wee gbuo mmadụ isii
content_576	Ndị a yi uwe dị ojii wakporo obodo Makers, Dan sabau na pawwa dị na mpaghara Kankara na mgbede Ụbọchị ụka
content_576	Ọnụ na-ekwuru ndị uweojii bụ Gambo Isah sị na ha gburu ọtụtụ ndị kpara ike a
content_576	Onye wakporo ụlọụka Anglican n'Aguleri?
content_576	Uweojii Anambra Steeti ekwuola na ọ bụ ndị ohi gara n'ụlọụka Aglican dị n'Aguleri merụọ ụkọchukwu na ndị ọzọ ahụ.
content_576	Ọnụ na-ekwuru ndị uweojii bụ Haruna Mohamed mere ka BBC Igbo mata nke a.
content_576	A mabeghi ndị wakporo ụlọụka n'Aguleri - Uweojii
content_576	Na mba Kongo
content_576	Ụlọikpe akpọrọ International Criminal Court na Bekee amaala Bosco Ntaganda bụ onye ndụ ndị agha nnupuisi na mba Kongo ikpe.
content_576	Ndi Ọkaikpe ụlọikpe ahụ sị na ndị na-eso nwoke a eji Terminator mara gbuwara ụfọdụ  ụmụaka afọ ma jiri ndị ọzọ mee ndị agha ha.
content_576	N'egwuregwu
content_576	Nkeji:
content_576	Ihe nkiri:
content_577	Nwaanyị na-akpa Akwaete bụ Gladys Akuatta kọwaara BBC Igbo etu ịkpa akwa a si malite n'obodo ha.
content_577	O kwuru na ọ bụ nwaanyị a kpọrọ Dada Nwakata malitere ịkpa akwa site n'ihe e gosiri ya n'ime nrọ.
content_577	Na ọ pụtara n'ihe malite ịkpa akwa a nke nwaanyị ọbụla n'obodo Akwaete bịara mụta ịkpa ya n'oge ahụ.
content_577	Gladys gara n'ihu kwuo na ha anaghị akụziri onye na abụghị onye Akwaete etu esi akpa akwa a n'ihi na ọ gaghị amụta ya.
content_577	Na nke a bụ iwu e tinyere n'obodo Akwaete gbaa gburugburu.
content_578	Lesley Nneka Arimah
content_578	Lesley Nneka Arimah abụrụla onye Naịjirịa nke isii ga-erite nturuugo Caine maka ide akwụkwọ nke Afrịka.
content_578	Akwụkwọ ya a kpọrọ "Skinned" mere ka ọ bụrụ onye meriri n'ime mmadụ ise a họpụtara maka nke afọ 2019, gụnyere nwaafọ Igbo ọzọ bụ Tochukwu Emmanuel Okafor.
content_578	Lee 'ọgbanje’ Igbo ji eme ọnụ
content_578	E meela emume icheta 'Things Fall Apart'
content_578	Maka mmeri ya, o ritere puku paụnd iri (£10,000).
content_578	E biputara akụkọ ya n'akwụkwọ mgbasaozi a kpọrọ "McSweeney's Quarterly Concern (Issue 53)".
content_578	Ndị Caine gosiri foto ya ka o merichara n'elu Twitter ha.
content_578	Onye bụkwanụ Lesley Nneka Arimah?
content_578	Arimah bụ nwaafọ Igbo a mụrụ na mba Briten ma nọrọ na Naịjiria nakwa mba ndị ọzọ nna ya rụrụ ọrụ tolite.
content_578	A mụrụ ya n'afọ 1983, nke bụ na ọ dị afọ iri atọ na isii (36) mgbe o ritere ihe nturuugo Caine a.
content_578	O bi na Las Vegas dị n'Amerịka ugbua.
content_578	Dịka o tinyere n'elu websaịtị ya, akụkọ ya agbaala n'elu akwụkwọ ndị mgbasaozi dịka New Yorker, Harper's, nakwa GRANTA.
content_578	Ihe ndị ọzọ o riterela bụ ihe nrite "National Magazine" na otu nke si n'aka O.Henry.
content_578	Ndị Naịjirịa ọzọ riterela nturuugo Caine
content_578	Tope Folarin - afọ 2013
content_578	Rotimi Babatunde - 2012
content_578	E.C Osondu - 2009
content_578	Segun Afolabi - 2005
content_578	Helon Habila - 2001
content_578	Akụkọ ndị ga-amasị gị:
content_578	Ihe mere ụmụnne ji tọrọ nna ha dị afọ 88
content_578	Anyị ga-ahụ isi ọnwụ Ndubuisi Chukwu - Gọọmentị etiti
content_578	Ihe mere ndị Akwete anaghị akụziri ndị mba ọzọ ịkpa akwa Akwete
content_579	Otụtụ ụmụnwaanyị na India na-aga ije tere aka ịhụ na ahu ha chara ụcha.
content_579	Otụtụ ụmụnwaanyị na India na-aga ije tere aka ịhụ na ahu ha chara ụcha. Ha na-akpọ ụdịrị ihe a"ihicha agwa mmadụ"
content_579	Shiroma Pereira (Nke a abụghi ezi aha ya) ji akwa sị; "A jọrọ m ezigbote njọ oge agbamnkwu m. Ajọbeghị m ụdị njọ ahụ mbụ.
content_579	O bi nso n'isi obodo Sri Lanka bụ Colombo. Dịka ọtụtụ mmadụ n'Ọwụwa Anyanwụ Asia, o kpebiri ime ka akpụkpọ ahụ ha chaa ọcha tupu oge agbamakwụkwọ ya eruo.
content_579	Olileanya ya bụ na ọ ga-enwe akpụkpọ ahụ mara mma.
content_579	"Dịka ọ fọrọ ọnwa abụọ tupu agbamakwụkwọ m, agara m ụlọ ndozi isi, ha were nyem ude ọcha"
content_579	Ọ gwara BBC sị, "Mgbe m techara ya n'otu izu, ihu m agbanwee na-acha ọcha."
content_579	"Achọrọ m inwe ahụ ọcha mana ọ bịara gbaa m ọkụ."
content_579	Agwa oji
content_579	Kama ọ ga-agbado anya n'ịkwado agbamakwụkwọ ya, nwaanyị ahụ mefuru ego ya na oge ya n'ọgwụgwọ.
content_579	Apa dị icheiche ka na-egosi n'olu Shiroma nakwa n'ihu ya
content_579	"E nwere m ọkọ dị ọcha wụrụ m n'ahụ nke mechara chọrọ apa ojii"
content_579	Ude ọcha enyere ya tee bụ nke ezighi ezi. E zobatara ya ma zụọ ya n'ahịa iwu.
content_579	Apa na-eji oji ka na-egosi n'ahụ Pereira dịka otu afọ ebe ọ na-agwọ ya gafechara.
content_579	Ya mere na gọọmentị mba Sri Lanka amalitela ịmachi orure ude ọcha.
content_579	Ndị na-azụkarị ude ọcha
content_579	Mmadụ nde ole na ole ọkachasị ụmụnwaanyị n'Afrịka na Eshia na-eme ihe niile ruru ha aka ịcha ọcha.
content_579	Ahịa ude ọcha ruru ihe karịrị ijeri dọlla 4.8 n'afọ 2017 ebe a na-atụ anya na ọ ga-eru ijeri dọlla 8.9 n'afọ 2027.
content_579	Kemịkal dị n'ime ude ọcha na-emebi akpụkpọ ahụ mmadụ
content_579	Ọ gụnyere ncha, ude, na ọgwụ ntụtụ ga-ebelata ahụ mmadụ nrụpụta kemikal melanin nke na-ewu ewu.
content_579	Dịka World Health Organization (WHO) ụmụnwaanyị anọ n'ime iri na-ete ude ọcha n'Afrịka.
content_579	N'Afrịka, Naịjirịa nọ n'ọkwa mbụ ebe ụmụnwaanyị 77% ma-ete ya bụ ude. Togo 59% na Sawụt Afrịka 35% so ha na-azụ.
content_579	N'Eshia, ụmụnwaanyị 61% n'India nakwa 40% na Chaịna na-ete ya.
content_579	Ọgbatuhie mbaụwa niile
content_579	N'afọ gara aga, gọọmentị Ghana dọrọ ụmụnwaanyị dị ime aka na ntị ha kwụsị ịṅụ ọgwụ ga-eme ka nwa ha bu n'afọ chaa ọcha bu gluthatione n'ime ya.
content_579	Ngwa ọcha gunyere ude, ncha na ihe ndị ọzọ
content_579	Ụmụnwaanyị na-aṅụ ọgwụ ahụ na-eche na ọ ga-eme kia nwa ha bu n'afọ chaa ọcha.
content_579	Melanin bụ agwa ojii dị n'ime ahụ na-eme ka mmadụ dịrị oji.
content_579	Ọgwụgwọ
content_579	Ngalaba ehibere maka akpụkpọ ahụ nke mba Briten tinyere ọnụ n'okwu gbasara ude ọcha.
content_579	Ha kwuru na "hydroquinone nwereike ịgwọ agwa ezighi ezi maọbụrụ na dọkịta akpụkpọ ahụ mara maka ya ma tinye ya anya"
content_579	Ụfọdụ ndị mba Kongo ji hydroquinone agba onwe ha ọcha
content_579	Ha kwukwara na ụfọdụ ihe na-ahake mmadụ nwekwara ejiji dị mma n'ọgwụgwọ.
content_579	Ọ na-arụ ọrụ?
content_579	Otụtụ ụmụnwaanyị na India na-aga ije tere aka ịhụ na ahu ha chara ụcha. Ha na-akpọ ụdịrị ihe a"ihicha agwa mmadụ"
content_579	Mana ngalaba ahụ kwuru na "o nweghi ụzọ ziri ezi a ma ama mmadụ ga-eji chake akpụkpọ ahụ ya."
content_579	Ha kwukwara na ụfọdụ dọkịta na-enye ndị mmadụ ude nchake ịji gwọ ọrịa dịka melasma.
content_579	Ihe ndị ọ na-eme n'ahụ
content_579	Ọtụtụ ụmụnwaanyị na-ego ude ọcha n'ajụghị ajụ mana o nwereike ịmebi ụfọdụ ihe na-ahụ dịka:
content_579	Ọrịa akpụkpọ ahụ na ịkọ ọkọ
content_579	Akpụkpọ ahụ na-acha mmiri mmiri
content_579	Akpụkpọ ahụ na-acha ntụ ntụ
content_579	(Onye kwuru - NHS UK)
content_579	Mercury
content_579	Ụfọdụ ngwa ọcha a na-enwekwa ihe na-emerụ ahụ n'ime ya.
content_579	Ndị na-eme ngagharịwe n'ihu ọdọ ahịa na-ere ngwa echere nwere Mekuri n'ime ya
content_579	"Ngwa ọcha ọbụla nwere Mekuri n'ime ya adịghị mma na-ahụ" ka WHO kwuru
content_579	Mana ha chọpụtakwara na a ka na-emepụta ngwa nwere ya bụ kemikal na Chaịna,Lebanon, Pakịstan, Amerịka na Tailand.
content_579	"Mekuri bụ nsị" ka Alexandroff kwuru
content_579	Ihe ndị dị mkpa ọ na-emebi n'ime ahụ gụnyere:
content_579	Ịmebi akụrụ
content_579	Ịwụ gị ọkọ n'akpụkpọ ahụ, ịbunye gị apa nakwa imebi agwa ahụ
content_579	Ahụ enweghizi ike ịgbochi ọrịa nje
content_579	Oke echiche na ịda mba.
content_580	Ahmad Saka bụ nwata a tọọrọ
content_580	Aka akpaarala otu nwoke onye a na-enyo na ọ bụ onye ntọ dịka ya na ndị otu ya bu nwata ha tọọrọ n'Ibadan bubata Legọs.
content_580	Nwata a kpọrọ Ahmad Saka dị n'agbata afọ iri na abụọ ka otu nwoke na mmadụ anọ ndị ọzọ tọọrọ n'Ibadan ma buru ya bịawa Legọs.
content_580	Ichi egburu nwata a n'ihu zọrọ ya n'aka onye ntọrị - Uweojii
content_580	Anwụchiela nwaanyị tọọrọ ma ree ụmụaka 5 si otu ezinaụlọ
content_580	Mana chi zọrọ nwata ahụ oge otu nwaanyị nọ n'ụgbọala ya hụrụ ka nwata ahụ na-agba nịka nịka n'ime ụgbọala ndị ntọ ahụ ji buru ya ma nye ọkwọụgbọala ya ntuziaka igbochi.
content_580	Ngwangwa nke a mere , ọha mmadụ gbakọrọ ụgbọala ahụ nke mere ka ndị ọchọnganaoko mmadụ anọ hapụrụ ụgbọala ha wara ọsọ, ebe ọ fọrọ onye kwọ ha.
content_580	Saka gwara BBC na ha buru ya n'ebe a kpọrọ "Toll gate" n'Ibadan mgbe ọ na-aga ozi ndị ụlọ ya dunyere ya n'ihe dịka elekere atọ nke ehihie ụbọchị Wenezde.
content_580	Na mgbe ha rutere na Legọs ya amalite tiwe mkpu maka enyemaka nke mere otụ nwaanyị nọ n'ụgbọala na ndị ọzọ bịara gbapụta ya.
content_580	Mgbe ndị mmadụ rutere, mmadụ anọ ndị ọzọ gbara ọsọ ya fọdụzie otu nwoke bụ onye kwọ ụgbọala ahụ.
content_580	Ndị uweojii bịara kpụrụ nwoke a na-enyo na ọ tọọrọ nwata ahụ
content_580	Mgbe ndị mmadụ gbara nwoke ahụ ajụjụ ọnụ, ọ na-ekwu ka onyeisi na-ezughi oke.
content_580	Ndị uweojii ngalaba Ikoyi bịara nwụchie nwoke ma kpọrọ ya na nwata ahụ gawa n'ụlọọrụ ha.
content_580	Mgbe BBC Igbo kpọrọ ọnụ na-ekwuru ndị uweojii Legos bụ Bala Elkana ọ zaghị ekwentị ya.
content_580	Akụkọ ndị ga-amasị:
content_580	Ihe ude  ịcha ọcha na-eri ụmụnwaanyị?
content_580	Buhari ebuliela Adeosun, Biu n'ọkwa 'Lieutenant General '
content_581	Ị gatụla Ijipt mbụ? Ọ bụrụ na ị na-akwado ịga, nri ndị Igbo agaghị abụ nsogbu gị makana o juru eju bara abara.
content_581	Lee ihe nkiri a ka ị hụ ka nwada Favour na-ere ya bụ ihe nri nakwa etu o si eme ya.
content_582	Úgbóala Korota
content_582	Ọbịara ije nwe ụna bụ egwu eji kelee ụgbọala mbe korota n'ụlọọrụ Volkswagen dị na Mexico ụnyaahụ.
content_582	Volkswagen akwụsịla ịrụpụta ya bụ ụgbọala kpam kpam n'ihe karịrị afọ iri asato kemgbe arụpụtara ya mbu.
content_582	Ụgbọala a gazuru ụwa dum ma bụrụ ụgbọala ọtụtụ mmadụ iji sonyere na ndị na-agba ụgbọala.
content_582	Kemgbe arụru ya, arụgharịrị ụgbọala a ugboro atọ.
content_582	Nkwụsị imepụta ya bu maka ụdịrị ụgbọala adịghị amasịzi ndị mmadụ dịka ọ bụzị nnekwu ụgbọala nke a kpọrọ "SUV" na Bekee.
content_582	Eji egwu, mmemme na aṅụrị were dulaa ya bụ ụgbọala sị ya "Daalụ".
content_582	Ndị mmadụ jikwa #ByebyeBeetle bunye ya ụkpa ekele n'elu soshal midia.
content_582	Ọchịagha mba Jamini akpọrọ Adolf Hitler bụ onye mbụ kwọrọ ya bụ ụgbọala n'afọ 1938.
content_582	Eji egwu si mbe korota ga nke ọma
content_582	Lee nwaafọ Naịjirịa na-arụpụta ụgbọala:
content_583	Nwa afọ Igbo a ma ama na-eti egwu aha ya bụ Ruffcoin Nwa Aba tinyere ọnụ n'okwu banyere ndị kachasị ewu ewu na Naịjirịa.
content_583	Ọ gwara BBC Igbo na ndị mpaghara Ọdịda-Anyanwụ kachasị ewu makana ọ bụ n'aka ha ka ihe mgbasaozi kacha dị na Naịjirịa.
content_583	E nweta Biafra, ọ ga-adị mma - Klint da Drunk
content_583	Anyị amachighị egwu Falz - NBC
content_583	O kwuru sị, "Ọ bụ ha kacha nwee ụlọọrụ mgbasaozi, nke mere o ji na-enye ndị be ha ohere iwepụta egwu ha ka ndị mmadụ mara na ha ka nọkwa ya."
content_583	Ọ gara n'ihu sị na ndị Ọwụwa-Anyanwụ kwesịrị itinye uche mee ka ha gbagote n'ọkwa.
content_583	Nwaamadị a gakwara n'ihu dụọ ndị ntoroọbịa ọdụ ka onye ọbụla jisi ike n'ihe ọbụla ọ na-eme.
content_583	Ruff Coin Nwa Aba kụrụ egwu mbụ ya n'afọ 2002 mana egwu buputara ya bụ nke a kpọrọ "Nwa Aba" nke ọ kụrụ n'afọ 2007
content_583	Nwa Aba kwuru nke a na mkparịtaụka ya na ndị BBC Igbo nwere n'ihe omume a kpọrọ "Gịnị na-afịọ?".
content_583	Ọ bụ iwu na nwaanyị ga-ama esi nri tupu ọ lụọ di?
content_583	Gịnị mere ụmụntorobia Igbo anaghị alụ di na nwunye n'oge?
content_583	Ọ kọwara na ọ bụghị taa ka o bidoro kụwa egwu, mana ọ bụ n'afọ 2007 ka ọ chakere n'ihi na ọ daghị mba n'ọrụ.
content_583	N'ọnụ ya, "Ihe ọbụla onye na-eme, ya mepagide ya, otu ubọchị ọ ga-akwụta ụgwọ.
content_583	"Ọbụladị mmiri na-atụ pem pem, ọ ga-atụgide otu ahụ tụpuo ala kọnkịrị".
content_583	Maka Biafra:
content_583	Nwa Aba kwuru na Biafra ga-amagbu onwe ya ma ọ bụrụ na enweta ya n'udo.
content_583	Mana ọ gaghị abụ ihe ọgụ na mgba.
content_583	O kwuru sị, "Biafra bụ ihe ziri ezi. Anyị nweta Biafra ọ ga-adị mma, mana ọ bụ usoro e ji agbaso ya ka a ga-eleba anya.
content_583	"A ga-achọ etu ndị okenye ga-esi nọrọ ala kpaa ya iji nweta ya n'ụdị udo".
content_583	Lee ihe nkiri ga-amasị gị:
content_583	Akụkọ ga-amasị gị:
content_583	Ọ bụ iwu na steeti niile ga-enwete Minista?
content_583	Achọrọ m ịhọpụta ndị m ma ọfụma dịka mịnịsta - Buhari
content_583	Gịnị mere e ji asị Lampard 'buru ngwongwo gị laa'?
content_584	Nsibidi
content_584	Ọtụtụ mmadụ amaghị na ndị Igbo nwere ederede ha ji agbasa ozi ma na-edekorịta ihe mere tupu ndị ọcha amalite inwe mkpụrụ edemede nke ha.
content_584	Ndị Igbo kpọrọ nke ha Nsibidi, Nchibidi ma ọ bụ Nsibiri. Mana aha akacha akpọ ya bụ Nsibidi.
content_584	I ga-egbu ụdịrị ichi a egburu mgbe gboo?
content_584	O nwere mmụọ bi na nwata bu isi dada pụta ụwa?
content_584	Ọkammụta Chigozie Nnabuihe, bụ onye nkuzi na mahadum Legos kọwara na dịka ụfodụ mmadụ siri na-eche, Nsibidi abụghị mkpụrụ edemede, kama ọ bụ ihe esere ese ndị mgbe ochie jiri agbasa ozi.
content_584	Kedu etu Nsibidi siri bido?
content_584	Ọnweghị onye ma etu Nsibidi siri bido n'ihi na ọ bụ ndị otu nzuzo dika Ekpe na Ọkọnkọ nwe ya, mana otu ihe dooro anya bụ na ọ tọrọ akara edeme ndị Ijipt, nke Bekee kpọrọ "Heliographics", dịka Okammụta Nnnabuihe kwuru.
content_584	N'akụko ifo ụfọdụ, ọ bụ Utobo ka e si kuziri ndị Igbo Nsibidi.
content_584	Ihe eji Nsibidi eme
content_584	Ndị Igbo na-eji Nsibidi ezisa ozi
content_584	Eji Nsibidi eme omenala pụrụ iche
content_584	A bịa n'ala igbo, ndị na ekpe ikpe maọbụ na-ahụ maka ọchịchị na abukarị ndị otu nzuzo dị ka Ọkonkọ, Ekpe na Mmanwụ, a na-eche na ha na-eji Nsibidi edekọrita mpụta ikpe
content_584	A na-ejikwa Nsibidi achọ ahụaja, osisi na ihe ndị ọzọ mma.
content_584	Mpaghara Ọwụwa Anyanwụ eji Nsibidi mara
content_584	Ọ bụ n'ala Igbo na ụfodụ mpahara steeti Cross River, Rivers na Akwa Ibom ka ndị ji Nsibidi mee ederede bi mgbe ochie.
content_584	Ebe ọbụla enwere ọkọnkọ, ekpe ma ọ bụ mmanwu n'ala Igbo na ufodị mba gbara Igbo gburugburu, ị ga enweta Nsibidi.
content_584	Ndị nọ n'otu Mmanwụ, Ekpe na Okọnkọ bụ ndị ma maka Nsibidi
content_584	Gịnị mere Nsibidi jiri laa?
content_584	Akara Nsibidi karịrị otu puku mana n'ihi na a na-ede ya na ukwu osisi, ahụ aja, maọbụ a kanye ya  n'ahu mmadu, ọtụtụ akara Nsibidi efuola.
content_584	Mana ụfọdị ihe so na ihe mere Nsibidi jiri fuo gunyere:
content_584	Ọfụfe Kraịst: Ndị ọcha bubatara ofufe ha ala Igbo, ndị mmadụ were rapu ofufe nna nna ha were sowe nke ahụ.
content_584	Ebe edere ya: A na-ede Nsibidi na ahụaja, ukwu osisi, n'akwa maọbụ akanye ya n'ahụ.
content_584	Na agbanyeghi na ọtụtụ ya efuola, akwụkwọ Ọkammuta Elizabeth Isithei dere nke ọ kporọ "History of the Igbo People" gosiri ufodụ Nsibidi ndị Igbo mgbe ochie ji ezisa ozi.
content_584	Lee Ufọdụ n'ime ha na mpụtara ha:
content_584	Alụm Di na Nwunye
content_584	Alukwaghim
content_584	Nwoke luru umunwaanyị abụọ na ụmụ ha
content_584	Nwaanyị chọrọ igba di ya alukwaghịm
content_584	Nwunyedi abụọ na-ese okwu mgbe niile.
content_584	Ihe nkiri ga-amasị gị
content_585	Obi adaala Ndị Naịjirịa mba
content_585	Ọljiria ga-ezute Sịnịgal n'agba ikpeazụ dịka Riyad Mahrez ji goolu zọpụta ndị otu ya.
content_585	Ebe Naịjirịa ga-ezute Tunishia ụbọchị 17 nke ọnwa Julaị, ebe ha ga-ama onye ga-agba onye nke atọ ma nweta ọlanchara.
content_585	Eagles arachaala Bafana ka banana
content_585	Ị ma ụmụnwaanyị ji ndị Super Eagles n'ọrụ?
content_585	Ị ma ndị otu egwu bọọlụ Super Eagles niile?
content_585	Goolu Mahrez nyere si na 'free kick' ọ gbara dịka Wilfred Ndidi gbaturu Ismael Bennacer.
content_585	Mahrez dọriri neetị na nkeji 90+4 tupu e gbuchie bọolụ ma mewaa ndị Naịjirịa obi.
content_585	Odion Ighalo ji penariti nye goolu ma napụta Naịjirịa n'aka ndị Ọljiria na nkeji 73, mana o zughi ịkpọba Naịjirịa n'agba ikpeazụ.
content_585	Goolu a bịara ka Aissa Mandi tinyere aka ya iji gbochie bọọlụ Oghenekaro Etebo gbara; e ji ihe nkiri Video Assistant Refree (VAR) nyochaa ya ma nye Naịjiria penariti ahụ.
content_585	Goolu a Ighalo nyere bụkwa naanị nke abụọ na-abanye n'ime poostu ndị Ọljiria kemgbe ha bịara asọmpi nke afọ a.
content_585	Goolu a Ighalo nyere emeela ya goolu anọ ọ na-enye n'asọmpi a, ma mee ka ọ bụrụ onye kacha nye goolu ugbua.
content_585	Bọọlụ biri William Troost-Ekong n'ahụ ma banye na neetị na nkeji 40, iji mee ka Ọljiria jiri otu ọkpụ na-emeri Naịjiria.
content_585	Cheta na ọ bụ Troost-Ekong nyere goolu Naịjirịa ji nweta mmeri n'aka Saụt Afrịka ma banye agba ọkara-Ikpeazụ a.
content_585	Ụfọdụ ndị Naịjirịa na-ewe iwe na-ekwu na ọ bụ uwe ndị Super Eagles yi mere ha ji ghara ịgbata ọfụma n'egwuregwu a.
content_585	Ha gara na Twitter na-egosi iwe ha. Lee ihe ha kwuru:
content_585	@sp_okpara kwuru na uwe a anaghị eweta ihe ọma.
content_585	@Quadriagboola gosikwara iwe ya.
content_585	@ruudboie kpọkuru ndị na-eme uwe Naịjirịa sị ha gbanwee ya makana ọ na-ebute ọdachi.
content_585	Mana ajụjụ bụzị "ọ bụ Jersey na-agba"?
content_585	Lee ihe ndị mmadụ kwuru maka ya na Facebook anyị:
content_585	Ụfọdụ ndị ọzọ malitere ịchọ Vincent Enyeama chebuuru Naịjirịa goolu.
content_585	@akaninh kwukwara otu ihe ahụ.
content_585	Kedụ etu obi dị gị ugbua?
content_585	Ndị Super Eagles ga-eji ihe niile ha nwere gbaa egwuregwu a, enweghi ihe ọzọ ga-ebute nke a, ọ bụrụ maka nkwa ndị ojiegoachụego kwere ha maka inye ha puku dọla iri ise maka goolu ọbụla ha ga-enye.
content_585	Amụbeghi Riyad Mahrez mgbe Ọljiria butere naanị otu Iko Mba Afrịka ha nwere; n'afọ 1990.
content_586	Tomato akwọrọ akwọ
content_586	Tomato akwọrọ akwọ bu ahia iwu na Naịjirịa
content_586	Osote onyeisi  "Nigerian Customs Service" bụ Anthony Ayalogu ekwuola na enweghị otu tomato akwọrọ akwọ nke agbara na mkpọ ga-esi bata Naịjirịa n'ihi na ọ bụ ahia iwu.
content_586	O kwuru nke a mgbe BBC gbara ya ajụjụ ọnụ gbasara kepukepu na-aga na Soshal Midia maka ngwa ahia tomato akwọrọ akwọ e si obodo Iran were bubata.
content_586	Akụkọ a na ekwu na ya bụ ahia sitere obodo Iran ma kwukwaa na aha ya bụ "Shirin Asal My Tomato Paste".
content_586	Tomato awara awa e nwere ike ibunye gị kansa?
content_586	A machiela mmanya na-ekeli utu ka utu nwoke jụrụ ọdịda dịka ọ ṅuchara ya
content_586	Ayalogu kọwara na ụdị ngwa ahia di otua enweghi ike igafe nyocha ndị Kustọms n'ihi na amachiela ya kamgbe otu afọ.
content_586	Stew: Ị ga-erinwụ ofe tomato esi China wee tụbata?
content_586	Nafdac ebuliela mmachi Emzor na ndị ọzọ
content_586	BBC jukwara ya maka ụfọdụ tomato akwọrọ akwọ gbaa na mkpọ dị n'ahia nke o saara si na ya enweghị ike iza ajụjụ ahu.
content_586	O kwukwara na ọbụrụ na kepukepu a nwere aha ugbọ mmiri bubatara ya ma  ọ bụ ụbọchị ọ bataara na ha nwere ike inyọcha akụkọ a ka ha mara ma ọ bụ eziokwu.
content_586	Akụkọ ga-amasi gị :
content_586	Gọọmenti amachiela ọgwụ codeine
content_586	Ndị Kọstọm akpachiela onye tụbatara ọgwụ Tramadọl
content_586	Ị na-aṅụ akpụrụachịa?
content_586	Lee uwe ndị Igbo na-eyi aga igba nkwu
content_586	Lee ihe nkiri ga-amasị gị.
content_587	Idemmiri na-abịa kwa mgbe kwa mgbe n'oge udummiri ebutela nnukwu ihe ọdachi n'Okpoko dị n'Anambara steeti.
content_587	Ndị bi n'ogige ahụ kọwara etu idemmiri si enye ha nsogbu ma kwuo etu o si chụọ ihe ruru mmadụ puku abụọ (2000) ụkwụ eru ala.
content_587	Idemmiri Anambra ataala isi otu ụkọchukwu
content_587	Etu idemmiri siri gbuo nwata n'Anambara steeti
content_587	Mbuze gbawara ụzọ n'Ụmụawụlụ, lee etu o si bido
content_587	Mgbe BBC rutere n'Okpoko, anyị chọpụtara na ebe ndị o metụtara gụnyere Ogbagu, Ede Rd, Amiri St, Ahịa Ojoto, Ezeakunne st Okpoko 1, School rd- Mgbemena nakwa Obodoukwu; ha niile dị n'Okpoko.
content_587	Otu nwoke idemmiri mebiri ụlọ ya bụ Izuchukwu Ozobi kwara arịrị na ya enweghịzị ebe ya na-arahụ nke o ji enwe ihe ọbụla e ji ebi n'ụlọ o wepụtanwuru n'ụlọ ya.
content_587	Izuchukwu kwuru na mmiri na-emebi ụlọ na ngwongwo ndị mmadụ oge niile na-esi na Mgbemena, Awada were na-awụdata n'Okpoko n'ihi na Okpoko nọ na ndịda.
content_587	Nwaanyi na-azụ ahịa n'Okpoko bụ Ego Kingsley bere akwa, rịọ gọọmentị ka ọ gbatara ya ọsọ enyemaka n'ihi na naani ya na ụmụ ya fọdụrụ n'ụlọ ha mmiri tochiri.
content_587	Nwaada Ego kwuru na mmadụ niile bi na ya bụ ụlọ agbaala ọsọ mana ya onwe ya enweghị ebe ya ga-agbaga, tinyekwara na idemmiri ahụ mebiri akpa osikapa asaa na ngwaahịa buru ibu ọ na-ere ere.
content_587	Idemmiri mebichara ihe ndị mmadụ ji ebi n'ụlọ ma chụpụ ha n'ụlọ ha
content_587	Ndị ọzọ bikwa n'Okpoko ji obi mwute wee na-akọwa na ibi ndụ n'ime Okpoko bụ ịchị obi n'aka.
content_587	Ndị na-azụ ahịa na ndị ọkwọụgbọala na Keke kwuru na ogbe ha dị ka nke ndị gọọmentị Anambara steeti chefuru echefu.
content_587	Ọtụtụ bi n'ime Okpoko nke dị n'ogige Ọnịcha na-agazị na be ndị enyi na ikwu na ibe ha arahụ n'ihi na idemmiri emebisiala ụlọ ha.
content_587	Lee ihe nkiri gbasara etu idemmiri si chụọ ndị mmadụ n'ụlọ ha n'afọ 2018:
content_587	Lee ya n'uju n'ihe nkiri dị n'elu.
content_588	Akụkọ dị mkpa taa bụ Julai 21, afọ 2019:
content_588	CAN esepụla aka n'okwu Biodun Fatoyinbo
content_588	Coza
content_588	Fatoyinbo kwuru na ọwakpotubeghị nwaanyị na ndụ ya
content_588	CAN esepula onwe ha n'akụkọ njem ngwado ndị COZA ma kwuo kwa na ha na ndị COZA enweghị mmekọ .
content_588	Ndi otu 'Christian Asociation of Nigeria', CAN, esepula aka na ukwu n'akukọ n'agagharị na ha gaara ikwado ndị ụlọ ụka Commonwealth of Zion Assembly ụbochị ụka gara aga.
content_588	"Anyi na-agwa oha mmadu na PFN ehibela nzụko na-ahu maka ebubo a , ndị nzukọ a ga-agwa anyi ihe ha chọputara n'ime izuuka abuọ. Anyị na-agwa ndi ofufe nke Kraịst na ọ bụ otua ka CAN siri eso okwua ma na ekwu kwa na anyị aghaghị ịta onye aka ya adighi ọcha ahụhụ ruru ya.
content_588	Alex Otti ka nọ n'APGA
content_588	Ọnụ na-ekwuru Alexi Otti nke APGA Abia steeti bụ Kazie Uko, ekwuola na akụkọ ahụ na-efegharị na achụpụla Otti na pati ahụ abụghị eziokwu.
content_588	BBC kpọrọ otu n'ime ndị binyere aka na ya bụ akwụkwọ sị na a chụpụrụ Otti bụ Augustine Ehiemere mana ọ saghị  okwu kama o kwere nkwa ịkpọghachị mana ome ghị nke a ahụ tupu anyị wepụta akụkọ a.
content_588	PMB azachiela OBJ
content_588	Onyeisiala Muhammadụ Buhari ekwuola na ndị na-akatọ ya maka Ọnọdụ nchekwa na Naịjirịa abụghị ezi nwaamala.
content_588	Okwu Buhari a na-eso akwụkwọ ozi Olusegun Obasanjo deere ya maka ọnọdụ nchekwa na Naịjirịa bụ nke ọ sị na-akawanye njọ.
content_588	BBC emechiela ụlọọrụ ha na Burundi
content_588	N'ofesi e, BBC emechiela ụlọrụ ha na Burundi dịka mbọ ha gbara iji kpezie okwu ha na ndị ọchịchị nwere na mba ahụ kpụrụ afọ n'ala.
content_588	Cheta na gọọmenti Burundi mechiri ụlọọrụ BBC nakwa nke Voice of Amerca n'ọnwa Maach ka ha bochara ha ebubo ịmetọ aha mba ahụ.
content_588	Gernot Rohr sị na ya echewebeghị echichi ụla
content_588	Gernot Rohr onye nkuzi Super Eagles
content_588	N'egwuruegwu e, onyenkuzi Super Eagles bụ Gernot Rohr ekwuola na ya anaghị akụ mgbanụ iche maka echi maka ọrụ ya na otu egwu bọọlụ ahụ agwụbeghị.
content_588	Rohr kwuru nke a ka e merichara Super Eagles n'asọmpị ọkara - ikpeazụ Afcon  mgbe BBC gbara ya ajụjụ ọnụ.
content_588	Gee akụkọ BBC na nkeji
content_588	Onye nwe ụlọ na ụmụ ya abụọ so na ndị nwụrụ n'ụlọelu dara na Jọs
content_588	Otu 'Red Cross' agbaala ama na ozu mmadụ anọ ọzọ bụ ihe a dọpụtara n'ụlọelu dara na Jos, Plateau steeti nke mere ya mmadụ iri na otu nwụrụ n'ọdachi ahụ.
content_588	Ụlọelu ogogo atọ daara bụ ebe obibi ma nwekwa ọdọahịa dagidere ọtụtụ mmadụ gụnyere ụmụaka.
content_588	Ụlọ ọzọ adaala merụọ mmadụ anọ ahụ na Legọs
content_588	'Onweghị onye nwụrụ n'ụlọ arụwara kamgbe afọ 20 dara n'Owerri' - Ndị agbataobi
content_588	Igwe eji rụọ ụlọ dara n'Onitcha esighị ike - Engr. Aniekwena
content_588	A kwụsiburu ọrụ gbagbata ebe ahụ n'abali ma bidokwa ụbọchị Monde mana ndị niile a dọpụtara na Tuzde bụ ndị nwụrụ anwụ .
content_588	Onye ndu ndị gbatagbata 'Red Cross' na Plateau steeti bụ Hussaini Umar Zakari) gwara BBC na onye nweụlọ na ụmụ nwaa nyị abụọ so na ndị nwụrụ anwụ.
content_588	Ụfọdụ ndị gbajiri ọkpụkpụ n'ụlọ ọkwụ, ebe a na-atụ uche na aọ ka nwere dị tọọ n'okpuru ụlọ ahụ dara ada.
content_588	O nweghị ony emaa ihe mere ụlọ ahụ ji daa mana ụfọdụ ndị bi ebe ahụ na-ekwu na ọ nwere mgbawa n'ahụ ya.
content_588	Trump tweets: Ụmụnwanyị ndị omeiwu n'Amerịka akatọọla Trump maka okwu ndị mbiarambiara
content_588	Rashida Tlaib, Ayanna Pressley, Ilhan Omar and ALexandria Ocasio-Cortez so na ndị omeiwu nke mba Amerịka
content_588	Ụmụnwaanyị ndị omeiwu nke mba Amerịka akatọọla onyeisiala mba ahụ bụ Donald Trump n'ihi okwu o kwuru na-asị ha laghachi mba ha si.
content_588	Ndị omeiwu ahụ gụnyere Ayanna Pressley, Ilhan Omar, Alexandria Ocasio-Cortez and Rashida Talib.
content_588	Trump achụọla Tillerson n'ọrụ
content_588	Ọchịchị mba Amerịka: Trump arịọla ịdịnaotu
content_588	Ụmụnwaanyị ndị a bụcha ndị Amerịka ugbua mana nne na nna ha si mba dị iche iche wee bịa.
content_588	N'ederede nke o dere na soshal midia Twitter, Trump kwuru na onye achọghị ịbụ onye Amerịka, ya bilie laa.
content_588	Ọ kpọghị ụmụnwanyị ahụ aha n'ihe o dere mana atụọ ilu nkịrịka nkata, onye agwara amarala onwe ya.
content_588	Lee ihe ndị Buhari na Trump kpara
content_588	Ndị ọchịchị mba dị icheiche, tinyere mba New Zealand, Canada nakwa Britain, katọkwara 'okwu ọjọọ' ahụ Trump kwuru.
content_588	BBC emechiela ụlọọrụ ha na Burundi
content_588	BBC emechiela ụlọrụ ha na Burundi dịka mbọ ha gbara iji kpezie okwu ha na ndị ọchịchị nwere na mba ahụ kpụrụ afọ n'ala.
content_588	N'ọnwa Maach afọ 2019, gọọmenti machiri mgbasaozi BBC nakwa onye ọbụla na-anye BBC akụkọ dịka ha boro BBC ebubo ịgbasa akụkọ n'ihe onyonyo nke  ha kwuru nyere mba ha ajọ aha.
content_588	Ha machikwara ụlọrụ 'Voice of America'.
content_588	Ndị mmadụ na-atụ uche maka mkpachi a na-akpachi ọrụ ntaakụkọ na Burundi.
content_588	Na ngwụcha izu gara aga, 'Human Rights Watch' katọrọ gọọmenti mba ahụ maka inye onye ama dịka onyeisi otu ndị ọlụ-ọla na mba ahụ onyeisi ụlọmgbasaozi mba ahụ.
content_588	Ụmụaka Chibok dị anyị n'obi
content_588	Ụfọdụ ụmụakwụkwọ Chibok ndị Boko Haram tọghapụrụ n'agbụ
content_588	Ụlọọrụ onyeisiala agọọla na ọ bụghị eziokwu na ha gbahapụrụ ụmụaka ndị Boko Haram tọọrọ na Chibok, Borno Steeti, n'ihi na ha bụ ndị ogbenye.
content_588	Oruola afọ anọ eji tọrọ ụmụaka Chibok
content_588	Ọnụ na-ekwuru onyeisiala Muhammadu Buhari bụ Garuba Shehu kwuru nke a n' ọsịsa o nyere maka akwụkwọ nke Isha Sesay onye bubu onye ntaakụkọ CNN dere, nke kwuru na gọọmenti gbara nkịtị maka ụmụakwụkwọ Chibok dị otu narị iri na abụọ ndị Boko Haram ka ji kemgbe 2014.
content_588	Shehu kwuru na ọchịchị Buhari ka na-anwa oke ya ịhụ na ụmụakwụkwọ ndị ahụ e ji eji nweere onwe ha.
content_588	Ụmụ Naijiria na Saut Afrịka
content_588	Onyeisi 'Sineti' Ahmed Lawan (nke kpu okpu) zutere onye nnochite anya mba Saut Afrịka na Naijiria
content_588	Onyeisi Ulọomeiwu Ukwu bụ Ahmad Lawan akatọọla oke ogbugbu a na-egbu ụmụ Naijiria na mba Saut Afrịka dika ọ rụtụrụ aka na na e gbuola ndị Naijiria mmadụ otu nari na iri na asatọ anwụọla na mba ahụ.
content_588	Lawan kwuru nke a oge onye nnọchite anya mba Saut Afrịka na Naijiria bụ Bobby Moroe bịara leta ya ụbọchị Monde.
content_588	Amerịka achọghị ndị mbịarambịara
content_588	Puku kwuru puku mmadụ na-aga osimiri iji baa mba Amerịka
content_588	Otu United Nations na-ahụ maka ndị gbara ọsọ ndụ a kpọrọ 'UN Refugee Agency' ekwupụtala obi mwute maka iwu ọhụrụ gbasara ndị mbịarambiara nke mba Amerịka wepụtara nke ga-adị ire ụbọchị Tuuzde.
content_588	Ha kwuru na iwu ahụ megidere ikike dịrị onye n'ihi na ọ dabaghị na iwu jịkọrọ mba ụwa.
content_588	David De Gea ekwetala?
content_588	Ochee goolu ndị otu bọọlụ Manchester United, David De Gea
content_588	Onye nlekọta otu egwu Manchester United bụ Ole Gunnar Solskjaer sị n'olileanya dị na David De Gea ga-etinye aka n'akwụkwọ ịnọgide n'otu egwu bọọlụ ahụ.
content_588	Ọ bụrụ na nke a nwee isi, a ga-na akwụ De Gea ihe ruru puku pound narị atọ na ọkara kwa izuụka.
content_588	Akụkọ ga-amasị gị:
content_588	Idemmiri achụpụla ndị mmadụ karịrị 2000 n'ụlọ ha n'Anambra state
content_588	Okwu asaa gbara ọkpụrụkpụ n'akwụkwọozi Obasanjo degara Buhari
content_588	Keke ga-ebidozi gbawa ruo elekere itoolu n'Aba na Umuahia
content_588	Lee ihe onyoonyoo ga-amasị gị:
content_589	Lawan - Onyeisi ndị ụlọ omeiwu
content_589	Ndị ụlọomeiwu ukwu nke Naịjirịa ekwuola ka ewere ọsọ were ije hibe ọgbakọ ga-etinye anya na nsogbu gbasara nchekwa n'obodo Naịjirịa.
content_589	Ha nwere nkwekọrịta a n'nzụkọ nke ha nwere na ụbọchị Tuzdeị 16 Julaị n'Abuja.
content_589	'Ọchịchị Buhari dịka nke Abacha' - Obasanjo
content_589	Atụnyerela gọọmenti a na 2019 - Obasanjo
content_589	Ọ bụ onyeomeiwu Sinatọ Ayo Akinyelure (APC-Ondo) bulitere okwu a maka mgbagbu a gbagburu nwa Pa Reuben Fasoranti bụ onyeisi ndị otu Afenifere; Funke Olakunrin.
content_589	Nwa Fasoranti e gburu
content_589	Ndi omekaome gbagburu nwaanyị a n'ụzọ Akure-Ore n'Ondo Steeti n'ụbọchị Fraịde.
content_589	'Edemede Obasanjo bụ egwuregwu ndọrọndọrọ'
content_589	Onye ụlọomeiwu Sinatọ Tolu Odebiyi  tinyekwara ọnụ n'okwu a were si na;
content_589	"O nweghi ihe ọbụla anyị na-eme ebe a nwere isi ma ọ bụrụ na anyị enweghi ike ichekwa ndị Naịjirịa."
content_589	O kwukwara sị "Kedụ uru ọ bara ma anyị bịa ebe ụbochị niile were otu nkeji kwanyere ndị nwụrụ anwụ ugwu ma ụmụ Naịjirịa na-anwụ kwa ụbọchị".
content_589	Buhari asaala edemede Obasanjo
content_589	N'aka nke ọzọ, aka na-achị Naịjirịa bụ Mohammadu Buhari azaala ndị na-akatọ ya maka enweghị nchekwa n'Naijirịa kwuo na ha niile enweghi mmụọ ihu Naịjirịa n'anya n'ime ha.
content_589	Buhari kwuru nke a dịka ya na ndị "Buhari Campaign Organisation" nwere ọgbakọ n'ụlọ onyeisiala nke dị na Abuja.
content_589	'Edemede Obasanjo bụ egwuregwu ndọrọndọrọ'
content_589	Obasanjo na Atiku ga-adawa isi- APC
content_589	Onyeisiala gara n'ihu kọwaa na ndị a na akatọ ya maka mpu na ajọ ihe n'eme n'ebe dị iche iche nke a na enweghi ihe jikọtara ha ọnụ n'obodo Naịjirịa .
content_589	Buhari kwuru na mpụ na ajọ ihe a na-eme kwa n'obodo dị iche iche n'uwa niile gburugburu.
content_589	Ndị na-akatọ m abughị ezi ndị amaala
content_589	Ọ kọwakwara na ndị ntọrị na ndị ọmekome chere uwa niile gburugburu aka mgba.
content_589	Isiokwu di n'akwụkwọ Obasanjo degara Buhari
content_589	'Ntuliaka 2019 ga-adịkwa kpọkpọnki'
content_589	Okwu Onyeisiala Buhari Kwuru na-eso akwụkwọ ozi  aka chiburu Naịjirịa bụ Olusegun Obasanjo dere ya maka ọnọdụ nchekwa na Naijirịa nke ọ kọwara na ọ na akanwanye njọ.
content_589	Lee ọkpụrụkpụ ihe asaa Obasanjọ kwuru na akwụkwọ ahụ o dere
content_589	Ma Obasanjo ma Buhari achịbuola Naijiri dịka ndị agha n'oge gara aga
content_589	1.Ọgbaaghara nwere ike ịda n'ihi na ndị mmadụ enwezighị ntụkwasịobi na gọọmentị ga-echekwa ha nke ọma.
content_589	Nke a ga-eme ka onye ọbụla chọwa ụzọ ichekwa onwe ya, nke nwere ike ibute ọgbaaghara n'obodo.
content_589	Otu Obasanjo kpokobara abala ndọrọndọrọ
content_589	Ụbịam na ndị ndọrọndọrọ ọchịchị ọ bụ nwanne?
content_589	2.Aka ike agaghị akwụsị Boko Haram.
content_589	Gọọmentị kwesịrị ileba anya n'okwu agụghị akwụkwọ na enweghị orụ bụ nke kpatara ndị ntorobịa bi na mpaghara ugwu Naijiria ji esonyere ndị Boko Haram.
content_589	3.Gịnị ka ndị Fulani ọchiehi chọrọ:
content_589	Obasanjo kwuru: "Ihe ọbụla bụ iwe ndị Fulani, ha kwuo ya ka e lebaa ya anya, mara otu a ga-esi mee ya.
content_589	Ihe Buhari gwara ndị Yobe
content_589	'Ọchịchị Buhari dịka nke Abacha' - Obasanjo
content_589	"Enwekwaa ndị ọzọ iwe dị n'obi, ha kwupute ya ka e lebaa ya anya.
content_589	"Mmiri ọjọọ na-eji na Naijiria, mmiri a ga-ebute mbibi, ọgbaaghara na mgbasa ma o zoo."
content_589	4.Kpọọ ọgbakọ ndị ma ihe ekwe na-akụ:
content_589	Ndị Obasanjo che na ha kwesịrị isonye n'ọgbakọ a bụ: ndị eze ọdinala, ndi isi ndị agha na ndi isi ndi uweojii (tinyere ndị larala ezumike), ndị isi okpukpere chi, ndị obodo ebe enwere ọgbaaghara, ndị gọvanọ (tinyere ndị pụrụla n'ọchịchị), ndị nnọchite anya Naijiria na mba ọzọ, wdgz.
content_589	Gọọmentị etiti asaala okwu ekwuru na Trump gwara ya.
content_589	Chụwa ndị ohi n'ogbe gị - Ihe PDP gwara APC
content_589	5.Hapụnụ ịta onwe ụnụ ụta.
content_589	Obasanjo kwuru na ịta ụta na-eme ka obi daa mmadụ mba ma mee ka onyeiro siwanye ike.
content_589	O gara n'ihu kwuo na "ihe jọwa njọ, onye a ga-ajụ bụ onyeisiala".
content_589	'M ga-aṅụ iyi na ọ bụ Buhari nọ n'Aso rock' - Ngige
content_589	Ugboro ise akụkọ ụgha kpọtụrụ n'Ala Igbo
content_589	6.Igwe bụ ike
content_589	Obasanjo kwuru na ihe niile gọọmenti na-eme kwesịrị ịbụ maka ọdịmma nke ọha obodo.
content_589	Nke a ga-eme ka ndị ọha obodo na-adọnyere gọọmentị ukwu mgbe niile.
content_589	Buhari asaala ebubo banyere onye bụ 'Jubrin'
content_589	7.Ihe mere na Yugoslavia nakwa Ruwanda nwekwara ike ime na Naijiria
content_589	Obasanjo kwuru na ma gọọmentị emeghị ngwa ngwa iji meghara ọdachị, ihe mere na Yugoslavia nakwa Rwanda n'oge gara aga nwere ike ime. "Chineke ekwela ihe ọjọọ!"
content_589	Akụkọ ndị ga-amasị gị:
content_589	Gịnị jịkọrọ uwe eji agba bọọlụ na mmeri bọọlụ?
content_589	Ọchịchị Buhari agaghị emenwu ihe gbasara nchekwa naanị ya - Soyinka
content_589	Nsibidi: Akara ochie e jiri mara ndị Igbo
content_589	Ị sonyere n'ime ndị dara ogbenye?
content_590	Idemmiri enyeela ọtụtụ ndị mmadụ ọsọ n'Onicha, Anambara steeti.
content_591	Ụfọdụ ndị na-ere ihe n'okporoụzọ nwere olileanya iji uru ahịa ha eme ihe ga-enyere ndụ ha aka, mana ọ na-ezu?
content_591	Emmanuel Ejem bụ onye Ebonyi steeti na-ere ahịa n'ụzọ dị na Legọs, gwara BBC Igbo ihe ha na-agabiga ịhụ na ha retere ahịa.
content_591	Ejem kwukwara na olileanya ya bụ ịgụ akwụkwọ ma kwụrụ n'ụkwụ nke ya.
content_591	O kwuru ego ole ọ na-enweta ụbọchị ihe dị mma ma mgbe ọ na-adịghị.
content_591	Akụkọ ndị ga-amasị gị:
content_592	Joaquin "El Chapo" Guzman
content_592	"El Chapo"
content_592	Ndị ụlọikpe mba Amerịka ekwuola ihe ga-eme Joaquin Guzman eji "El Chapo" mara.
content_592	Ulọikpe dị na mba Amerịka atụọla ya nga mkpụrụ ọka ogologo ndụ ya niile ma tinyekwa ya jara afọ iri atọ maka ire ọgwụ ike.
content_592	Ịṅụ ọgwụ mgbochi aghara aghara na-eme ka ọ ghara ịrụ ọrụ
content_592	Anwuchiela mmadụ 200 na-aga Amerịka na nzuzo
content_592	A mara ya ikpe ụzọ iri gụnyekwara ịda iwu gbasara ibupu nnukwu ego.
content_592	El Chapo kwuru na ikpe e kpere ya ezighị ezi.
content_592	Cheta na ejidere ya ma tụo ya nga ugboro abụọ na Mexico ma ọ mipuru na nga gbafuo tụpụ nke igbazu a nwudere ya.
content_592	Ohaneze asahachila ndị NEF
content_592	Ohaneze
content_592	Ndị Ohaneze, Ipob na otu Njikọ Igbo efufeela isi sị na onweghị ndị ha sị ka ha kwara si ala Igbo pụọ.
content_592	Ihe butere okwu a bụ  ọsisa ha n'ebubo ndị otu Northern Elders Forum (NEF) na otu 'Coalition of the Northern Groups'  boro  ndị ndu ndịda Naịjiria gụnyere ndị gọvanọ.
content_592	Nwodo sị otu sị ka eweghachite Ruga gbara ọgwụ ha ṅụọ
content_592	Gịni bụdị ihe a akpọrọ Ruga?
content_592	Ebubo a n'ekwu na ha majara ndị Fulani ọchịehi sị na ha ga-ebuso ha agha.
content_592	Ụlọomeiwu anabatala okaikpe kachasi ohụrụ
content_592	Tanko Mohammed
content_592	Ndị ụlọomeiwu ukwu nke Naịjirịa ahọpụtala Tanko Mohammed dị afọ iri isii na isii dịka Onye ọkaikpe kachasị na Naijirịa.
content_592	Nke a pụtara ihe dịka ụfọdụ ndị omeiwu gbachara ya ajụjụ ọnụ nke were otu awa na ọkara.
content_592	Newcastle ataala igu n'aka Wolves FC
content_592	Diogo Jota na-agbara ndị Wolves FC
content_592	Ndị otu bọọlụ Wolves FC ejirila ọkpụ goolu anọ asataghị ma otu were zọọ ndị Newcastle United Ojukwu.
content_592	Nkea na-eme dịka ha na-anabata Steve Bruce dịka onyendu ndị otu bọọlụ Newcastle.
content_592	Wolves agwọọla Man Utd ara
content_592	Ronaldo enyela goolu atọ n'ime otu egwuregwu 50
content_592	Ihe Buhari kwuru maka ụgwọ opekatampe
content_592	Onyeisiala Muhammadu Buhari binyere aka n'akwụkwọ ka e bulie ụgwọọnwa opekatampe n'ọnwa Eprel afọ a
content_592	Obi na-atọ ndị ọrụ gọọmentị etiti rịkpọọ dịka onyeisiala Muhammadu Buhari nyerela iwu ka a malite ịkwụ ha ụgwọọnwa opekatampe ọhụrụ nke pụtara puku naịra iri atọ.
content_592	Mana iwu a ga-emetụta sọọsọ ndị ụgwọọnwa ha na-erubughị puku naịra iri atọ mgbe gara aga, ebe mkparịtaụka ka na-aga n'ihu maka nke ndị ọzọ.
content_592	Minimum wage: Gọọmentị ga-akwụrịrị anyị N30,000
content_592	Itinye ego n'ụgwọ ọnwa opekatampe ọ ga-ebute 'inflation'?
content_592	'Ndị Fulani ọchiehi lọtawanu o'!
content_592	Ihe gbasara ndị Fulanị ọchịehi bụzị okwu a kpụ n'ọnụ ugbua
content_592	Otu jikọrọ ndị okenye ndị Ugwu akpọọla oku ka ndị ọchịehi niile nọ na ndịnda anyanwụ lọghachi Ugwu Awụsa na-egbughi oge.
content_592	Ha kwuru nke a dịka ha mechara ọgbakọ nke ndị 'Northern Elders' Forum' n'ụbọchị Tuuzdee.
content_592	Onyeisi otu ahụ bụ Ango Abdullahi kwuru na ndị be ha na-achị ehi ejizighị ndụ ha n'aka n'ihi mmaja ndị ndu ndị Ọdịda-Anyanwụ na-amaja ha.
content_592	CAN agọlahụna ndị otu ha
content_592	Biodun Fatoyinbo kwuru na ọwakpotubeghị nwaanyị na ndụ ya
content_592	Otu 'Christian Association of Nigeria (CAN) agọọrọla aka na ụkwụ ha banyere ụfọdụ ndị otu ha gara n'ụlọụka COZA ụbọchị ụka gara aga iji kwado ụkọchukwu Biodun Fatoyinbo bụ onye a na-ebo ebubo na ọ wakporo nwata nwaanyị n'ike.
content_592	O kwuru ọha otu CAN bụ Kwamkur Vondip kwuru na ọ bụghị ha zipuru ndị gara ije ahụ kama na ha gara n'isi onwe ha.
content_592	Iwu amaghị Eze
content_592	Alejandro Toledo bụ onyeisi mba Peru bido n'afọ 2001 ruo afọ 2006
content_592	N'ofesi, e jichiela onye bụbu onyeisiala mba Peru, Alejandro Toledo na mba America dịka ala ya rịọrọ n' arịrịọ maka ebubo nrụrụaka.
content_592	Mana Toledo na-agọ na ya anaghị ngarị ruru nde dọla iri abụọ n'aka ụlọọrụ Brazil na-ewu ihe owuwu.
content_592	Agbaa nchi alaa nta
content_592	Ndị otu Super Eagles na-akwado maka asọmpi ikpeazụ ha na Afcon 2019
content_592	N'egwuregwu, ndi otu Super Eagles ga-ezute ndị ogbo ha ndị mba Tunisia taa iji mara ndị ga-erite ọla nchara n' asọmpi iko mba Afrịka nke afọ a.
content_592	Asọmpi a ga-atajiri n'elekere asatọ nke abalị taa ebe ụmụ Naijiria ga-amata ma dika elu erughi ha aka, ala a ga-erukwa ha aka.
content_592	Akụkọ ga-amasị gị:
content_592	'Ndi Fulani ọchieehi, hapụnụ Ndịda'
content_592	National Security Summit: Ka anyị hibe ọgbakọ maka nchekwa Naịjirịa
content_592	Ọnụ ahịa ihe a na-ere n'ahịa adaala n'ezie?
content_593	Christine Lagarde
content_593	Christine Lagarde bụ onyeisi IMF
content_593	Christine Lagarde ga-akwụsị ịbụ onyeisi ụlọọrụ na-ahụ maka akụnaụba mbaụwa bụ International Monetary Fund (IMF) n'ụbọchị 12 nke ọnwa September.
content_593	Nke a na-abịa dịka o dechara akwụkwọ n'ụbọchị 16 nke Julaị 2019, iji wụsa ọwa sị na ọ naghị arụzị.
content_593	Christine Lagarde akpọọla gọọmenti etiti oku ka ha wepụ ego ha na-agbakwụnye na mmanụ ụgbọala
content_593	Ihe atọ inwe ọtụtụ ọnụ mgbanwe ego na-ebute
content_593	Ndị Naịjirịa agaghị nzụkọ n'Amerịka?
content_593	N'ime ihe niile a, gịnị ka ị kwesịrị ịma maka ya?
content_593	Gịnị ka ị ga-eji cheta ya?
content_593	Onye bụ Christine Lagarde?
content_593	A mụrụ ya na mba Frans n'afọ 1956
content_593	Ọ gụrụ akwụkwọ n'efu na mba Amerịka n'afọ 1973, ebe ọ nọ mụta ịsụ Bekee
content_593	Ọ gụrụ akwụkwọ ịbụ ọkaiwu n'obodo Paris dị na Frans wee mechaa rụwa ọrụ dịka ọkaiwu
content_593	N'afọ 2005, ọ malitere ịrụ ọrụ dịka minista na-ahụ maka azụmahịa nke mba Frans
content_593	N'afọ 2007, e mere ya minista na-ahụ maka akụnaụba nke mere ka ọ bụrụ nwaanyị mbụ ga-arụ ọrụ ahụ.
content_593	Ọ malitere ịrụ ọrụ dịka onyeisi ndị IMF n'afọ 2011
content_593	N'afọ 2010, o mere ka ndị mmadụ jiri anya ọma na-ele IMF maka etu o si nyere ndị mba Gris aka mgbe akụnaụba obodo ha dara mba.
content_593	O mekwara otu ihe ahụ n'afọ 2018 mgbe akụnaụba obodo Ajentina nọ na-achọ ịda mba, site na inye ha ijeri dọla 57.
content_593	N'ime afọ 2019, ọ kpọrọ gọọmenti etiti oku ka ha wepụ ego ha na-agbakwunye iji hụ na mmanụ ụgbọala dị ọnụ ala.
content_593	N'afọ 2019, a họpụtara ya dịka ndị nwere ike ịbụ onyeisi ụlọakụ nke European Central
content_593	Ebe ego Abacha ga-aba
content_593	Ụmụnwoke e ji ụmụnwaanyị ụgwọ?
content_593	'Iwepụ 'fuel subsidy' ga-ebute oke ọnụ ahịa mana...' - Chizea
content_593	Ndị nwere ike ịnọchi ya
content_593	Etu a ọ pụrụ ugbua, ndị mmadụ ekwuola okwu maka onye e nwere ike ịhọpụta ka ọ nọchie anya ya.
content_593	Kedụ ndị nwere ike ịnọchi ya?
content_593	David Lipton - Ọ bụ ya ka ndị IMF họpụtara ka a na-arụ ọrụ dịka onye nnochiteanya ruo mgbe a ga-ahọpụta onyeisi ọhụrụ. Ọkwa enwere ike iru ya aka?
content_593	Mark Carney - Onyeisi ụlọakụ nke Ịngland rụburu dịka onyeisi ụlọakụ nke mba Kanada
content_593	Olli Rehn - Onyeisi ụlọakụ nke Fịnland ọ nọkwa n'oche ndị na-ahụ maka ọdịmma IMF
content_593	Kristalina Georgieva - Bụ onyeisi ụlọakụ mbaụwa; ọkwa ọ nọ na ya kemgbe afọ 2017
content_593	Lee ihe nkiri a gbasara onye na-ere ahịa mbugharị.
content_594	Ndị ama ama ji FaceApp gbawe ihu ha
content_594	Mmadụ niile na-ekwu maka 'FaceApp' bụ akụrụngwa na-agbanwe foto mmadụ, mee onye bụ nwata ka ọ dị ka okenye.
content_594	Puku kwuru puku mmadụ na-eke mpụtara ihe ha ji akụrụngwa FaceApp mee na soshal midia.
content_594	E nweta Biafra, ọ ga-adị mma - Klint da Drunk
content_594	Ihe mere o ji dị ka ndị Igbo na-ala azụ n'egwu - Ruffcoin Nwa Aba
content_594	Mana ụfọdụ mmadụ ekwuola na obi adachaghị ha duu maka ya.
content_594	Ha sị na ụlọọrụ mepụtara ya bụ akụrụngwa anaghị akpachapụ anya etu ha si ejikwa ozi gbasara ndị mmadụ ha ji foto ha rụọ ọrụ.
content_594	Mana FaceApp sịkwa na ha na ehichapụ ọtụtụ n'ime foto na-abata ha aka.
content_594	Ha sị na ọbụ naanị foto ndị mmadụ hopụtara ka ha na-ewerụ emepụte foto ahụ na-ewu.
content_594	Ọ gịnị bụ FaceApp?
content_594	FaceApp abụghị ihe ọhụrụ. Ọ bụ ihe eji kọọ akụkọ n'afọ abụọ gara aga maka ihe Bekee kpọrọ "ethnicity filters".
content_594	"Filter" ahụ na-agbanwe agbụrụ mmadụ - nke mere ọtụtụ mmadụ ji katọọ ya nke mere ejiri wepu ya.
content_594	Akụrụngwa a nwereike ime ka ihu na-ewe iwe chịwa ọchị. Ọ na-agbanwekwa usoro eji achọ ihu mma.
content_594	Akụrụmgwa na-arụkwa ọrụ n'ihe nka
content_594	Ọ bụ ihe akpọrọ "artificial intelligence" (AI) ka akụrụngwa a ji arụ ọrụ.
content_594	Ihe ndị tecknuzu kpọrọ "algorithm" na-ewere foto ihu mmadụ wee gbanwee ya.
content_594	Ọ bụ nke a ga-enye ohere itinye ọchị na foto ka ọ dị ka ọ bụ etu ahu ka eji mee ya.
content_594	Ọ gịnị bụzị nsogbu?
content_594	Ndị mmadụ weliri nku anya ha mgbe otu onye na-eme akụrụngwa internet aha ya bụ Joshua Nozzi dere na Twitter na FaceApp na-etinye ọtụtụ foto ndị mmadụ na internet na-ajụghị ha.
content_594	Mana, otu onye Frans na-eme nchọpụta maka nchekwa na intaneti eji Elliot Alderson mara mere nyocha ihe Maazị Nozzi kwuru.
content_594	Ọ chọpụtara na onweghị ihe di otu a na-eme. Naanị foto ndị mmadụ tinyere ka FaceApp na-etinye na intaneti.
content_594	Ndị ụlọọrụ FaceApp na onwe ha gwara BBC na ọ bụ sọsọ foto ndi mmadụ tinyere ka ha ji arụ ọrụ.
content_594	Kedụ maka ihe Bekee kpọrọ 'facial recognition'?
content_594	FaceApp nwere usoro eji agbanwe foto
content_594	Ụfọdụ na-ekwukwa na ụlọọrụ FaceApp nwere ike iji akụrụngwa ahụ mepụta akụrụngwa ọzọ e ji ahụwa mmadụ ama.
content_594	Mana Yaroslav Goncharov bụ onyeisi ụlọọrụ ahụ gwara BBC na nke ahụ abụghị eziokwu.
content_594	O kwuru si, "Mba, anyị ejighị foto ndị mmadụ arụpụta ihe banyere  ịmatanwu ihu mmadu(facial recognition) Ọ bụ sọsọ iji ya gbanwe foto ka anyi ji ya eme."
content_594	Gini ọzọ ka FaceApp nwere ikwu?
content_594	N'akwụkwọ ozi nke ụlọọrụ FaceApp wepụtara, ha kọwara na ọ bụ naani foto mmadụ ji aka ya họrọ ka ha na-agbanwe.
content_594	"Anyị anaghị ewere onyonyo mmadụ na-enyeghị anyị ikike iwere.
content_594	"Anyị nwere ike ichekwa foto ndị mmadụ n'ikuku (cloud) mana anyi na-ehichaopụ ọtụtụ foto ndị mmadu ma o mee abali abụọ ha ji ya mechaa ihe.
content_594	Gọọmenti Briten kwuru na uche ya dị n'ọtụtụ ihe ndị mmadụ na-ekwu banyere akụrụngwa FaceApp.
content_594	Ha dụrụ ndị ọha obodo ọdụ ka onye ọbụla kpachapụ anya n'ihe gbasara akụrụngwa ịntanet.
content_594	Ha kwuru na tupu mmadụ etinye ihe ọbụla dị ya mkpa na ịntanet, onye ahụ ga-akpachapụ anya maka na ihe ọbụla bara ịntanet dịka ihe ọkụkọ chị ụmụ nụrụ.
content_595	John Mikel Obi
content_595	Ọgbabọọlụ a ma ama bụ John Mikel Nchekwube Obi edepụtala hooha na ya achịsala ọwa n'egwu bọọlụ Naijiria.
content_595	O buru ụzọ kwupụtara nke a na Tọọzde (18/7/2019) n'igwe okwu Instagram ya kerele otu egwu bọọlụ Naijiria maka inye ya ohere  igosi nka ya na mba ụwa.
content_595	Nigeria agbawala Tunisia aka nachara ha ọlanchara
content_595	'Kedụ ihe m bịara ime ma ọbụghị ibu Iko AFCON' - Mikel Obi
content_595	Mikel agaghị eso sọọ mpi na Poland
content_595	Ị ma ndị otu egwu bọọlụ Super Eagles niile?
content_595	"Dịka  m gbarala afọ iri atọ na-abụọ, oge eruola ila ezumike ịgbara otu egwu bọọlụ ala anyị ma nye ndị na-eto eto ndị kpara ike were nwetara ọla nchara n'asompi Afcon 2019 ohere iwere oche."
content_595	O kelekwara ụmụ Naijiria maka nkwado ha nyere ya.
content_595	John Mikel Obi, onye ndu otu Super Eagles nke Naịjirịa gwaburu BBC na Africa Cup Of Nations (AFCON) a bụ nke ikpeazụ ya.
content_595	O kwukwara na o nwereike ịbụ oge ikpeazụ ọ ga-agbara Naịjirịa bọọlụ.
content_595	Mikel Obi malitere ịgba bọọlụ mgbe ọ dị afọ iri na abụọ na Pepsi Academy
content_595	"Afọ iri na atọ ezuola m, enwetela m nturuugo dị iche iche, oge eruola mgbe ndị ọzọ ga-eji gaa n'ihu" ka o kwuru.
content_595	Eagles arachaala Bafana ka banana
content_595	Dịka ọ na-awụsa ọwa na Naịjiria, lee ihe ndị ị kwesịrị ịma maka ya.
content_595	Mikel Obi na ọrụ ya dịka ọgbaa bọọlụ
content_595	Mikel agbarala Naịjirịa bọọlụ afọ 13
content_595	Mikel Obi bụ onye Anambara steeti a mụrụ na Jọs malitere ịgba bọọlụ mgbe ọ dị afọ 12 na Pepsi Academy.
content_595	E mechara họrọ ya na Plateau United tupu o bido ịgbara Naịjirịa bọọlụ, site n'ịga asọmpi Fédération Internationale de Football Association (FIFA) nke U-17 na Fịnland.
content_595	Nigeria agbawala Tunisia aka nachara ha ọlanchara
content_595	Klọb mbụ ọ gbaara bọọlụ bụ Lyn Oslo dị na mba Norway; Manchester United na Chelsea mechara zọọ ya ụzọ oge ha chọrọ igo ya, nke gburu oge site na 2005 ruo 2006, mgbe Chelsea mezuru iwu ma zụrụ ya.
content_595	Ebe ndị ọzọ ọ gbara gụnyere Tianjin TEDA, Middlesborough na Trabzonspor (bụ ebe ọ nọ ugbua).
content_595	Obi bidoro ịgbara Super Eagles bọọlụ kemgbe afọ 2006.
content_595	Nturugo ndị oritere
content_595	Site n'ịgbara Naịjirịa n'asọmpi Iko Mbaụwa ndị ntoroọbịa nke 2005, o so rite nturugo ọlaọcha ma nwetakwa bọolụ ọlaọcha (nke onye abụọ kacha nye goolu n'asọmpi na-erite).
content_595	O nwetara nturuugo dịka "Ọkacha agba bọọlụ na-eto eto n'Afrịka" nke afọ 2005 na 2006.
content_595	O so Naịjirịa bulie Iko Mba Afrịka n'afọ 2013, ma sorokwa n'otu Confederation of African Football bụ Caf họpụtara bụ ndị kacha gbaa ọfụma n'asọmpi ahụ.
content_595	O nyere goolu mbụ ya n'Olimpiks nke afọ 2016 ma soro Naịjiria nwetakwa ọlanchara.
content_595	Ka ọ na-agbara Chelsea bọolụ, Obi ritere ọtụtụ nturuugo ma bulie ọtụtụ iko.
content_595	Ezinaụlọ Mikel Obi
content_595	Olga Diyachenko bụ aha enyi nwaanyị Mikel, mụrụ ụmụejima nwaanyị n'afọ 2015.
content_595	Dịka ọ dị ugbua a na-anụ kepu kepu na ha na-akwado ịlụ onwe ha.
content_595	Nwaada Diyachenko bụ onye mba Rọshịa.
content_595	Ihe ọzọ mere Mikel Obi
content_595	N'afọ 2018, mgbe otu Super Eagles nọ na Rọshịa, akụkọ pụtara na a tọghapụla nna Mikel.
content_595	Mikel wee zite ozi na ha atọhapụla ya:
content_595	Ndị ntọ tọrọburu ya n'ụlọ ya na Jos ebe ọ na-elekọta ụlọọrụ ụgbọ njem ya.
content_595	Ndị ntọ ahụ nara ihe ruru nde dọla iri abụọ na anọ mana ndị uweojii gbapụtara ya.
content_595	Nna ya bụ Michael Obi ebe aha nne ya bụ Irosu Obi.
content_595	Cheta na a tọrọla Nna Mikel mbụ n'afọ 2011 mgbe ọ na-agbara Chelsea bọọlụ.
content_595	Akụkọ ndị ga-amasị gị:
content_595	Ohanaeze, Ipob, Njikọ Igbo asaala ndị Ugwu n'oku ka ndị ọchịehi hapụ Ndịda
content_595	Ụmụnwaanyị Amerịka ebuliela Iko Mbaụwa nke ugboro anọ
content_595	'Ndị ugwu atụzịla anyị aka n'ihu' - Ọgbakọ ndị Igbo
content_596	Sadio Mane na Mahrez
content_596	Sadio Mane na Mahrez ka anya abụọ ga-eso taata
content_596	Mba Senegal na Algeria ga-ezute taa n'ọgbọ egwuregwu dị n'obodo Kaịro di n'Ijipt n'asọmpi agbachaa ekuru nwa nke Africa Cup of Nations.
content_596	Mgbe Algeria rutere agba ikpeazu asọmpị a bụ afọ iri abụọ n'itoolu gara aga.
content_596	Amụbeghị ọtụtụ ndị sọ asọ mpị a mgbe ahụ.
content_596	Lee 'ụmụanụmanụ' ga-achịpụ ya n'asọmpi AFCON 2019
content_596	Iko Mba Afrịka 2019: Usoro Asọmpi na Mpụtara
content_596	AFCON 2019: Mba ga-emeri n'ihe ndị ọzọ abụghị egwu bọọlụ
content_596	Mgbe ahụ bụ afọ 1990 mgbe ha na Naịjirịa zutere na be ha.
content_596	Ha ji otu ọkpụ asataghị asata wee sị Naịjirịa ha were ọla ọcha kasie onwe ha obi.
content_596	Onye nkuzi Senegal bụ Aliou Cisse na nke Aljeria bụ Djamel Belmadi
content_596	O ruola afọ 17 kemgbe Senegal tụrụ ụkwụ na agba ikpeazụ Afcon. Nke a bụ n'afọ 2002.
content_596	Onye nkuzi ha ugbua bụ Aliou Cisse so na ndị sọrọ mpị mgbe ahụ Kameroon ji ọkpụ atọ asatara abụọ merịe ha n'agba penarịtị.
content_596	Nke a bụ nzute nke abụọ Ọlgeria na Senegal na-ezute onwe ha n'asọmpị Iko Mba Afịrịka nke afọ a.
content_596	Aljeria ji otu ọkpụ asataghị asata merie Senegal na nzute ahụ.
content_596	Etu mba abụọ a kwụ n'asọmpị a
content_596	Senegal:
content_596	Sengal agbaala asọmpị isii. N'ime ya ha meriri anọ, gbaa nhatanha otu ma gbara aka n'otu.
content_596	Ha nyekwara gọọlụ asatọ
content_596	Onye egwu ha ama ama bụ Sadio Mane
content_596	Algeria:
content_596	Algeria agbaala asọmpi isii. Merie ise n'ime ha ma gbaa nhatanha n'otu.
content_596	Ha enyeela goolu 12
content_596	Onye egwu ha ukwu na-atụ nkọ bụ Riyad Mahrez.
content_597	Ndị mba Ọljiria
content_597	Goolu Baghdad Bounedjah nyere ngwa ngwa e bidochara boolu (na nkeji abụọ) zuru ibunye Ọljiria Iko Mba Afrịka nke afọ 2019.
content_597	Onye ga-amaburu Iko Afcon taa?
content_597	Senegal awụferela Tunisia ka nwa awọ wụbanye agba ikpeazụ
content_597	N'asọmpi Iko Mba Afrika a gbara n'ụbọchị 19 nke ọnwa Julaị bụ nke ikpeazụ e ji ama mbe abụọ nke bụ oke, Sinigal gbakachara Ọljiria ahụ, mana o zughi inye ha iko ha chọ bịa.
content_597	Egwu bọọlụ a biri n'otu ọkpụ, dịka Ọljiria butere Iko Mba Afrịka nke abụọ ha.
content_597	Ọ gwụsịwo! Algeria efoola Super Eagles nku ka a na-efo ajị imi
content_597	Senegal agbajiela Flying Eagles nku
content_597	Sadio Mane nke mba Sịnịgal gbara ebibi ụwa iji hụ na ha nyetara goolu, mana otu abụghị n'ezi.
content_597	Sadio Mane so Liverpool bulie iko Champions League nke afn̄ọ 2018/2019
content_597	Dịka o si mee mgbe otu abụọ a zutere n'agba nke ndị otu n'asọmpi a ("Group Stage"), Ọljiria jikwa otu ọkpụ goolu a na-asataghị ihe merikwaa Sịnịgal ọzọ.
content_597	Ije Ọljiria gara wee ruo agba ikpeazụ
content_597	Onweghị ndị meriri ha n'egwuregwu ọbụla n'asọmpi nke 2019 a.
content_597	Naanị goolu abụọ ka e nyere ha n'asọmpi a (Naịjiria nyere ha otu, Aịvọrị Kost nye ha otu)
content_597	Ha kachasị nye goolu n'asọmpi a.
content_597	Oche goolu ha bụ Rais M'Bolhi nwetara ihe nrite ọlaedo maka ịbụ "aka kachasị eche goolu" n'asọmpi a.
content_597	Ikpeazụ Ọljiria hụrụ iko a anya tupu ha ebulie ya n'afọ 2019 a, bụ n'afọ 1990; mgbe ahụ amụbeghi onye ndu so ha bịa ije a bụ Riyad Mahrez.
content_597	A mụrụ Mahrez n'afọ 1991; ka otu afọ Ọljiria ji metụ iko a aka gachara.
content_597	Lee etu e si gbaa egwuregwu a:
content_597	Akụkọ ga-amasị gị
content_597	Minimum Wage: Anyị ga-akwụ ya mana gọọmentị  etiti ga-enyere aka - Steeti dị n'ọwụwa Anyanwụ
content_597	O nweghị ebe anyị na-aga - Miyetti Allah nke n'Ọwụwa-Anyanwụ
content_597	Amerịka enyela Imam zọrọ ndị ụka Kraist 200 ndụ nturuugo
content_598	Akụkọ dị mkpa n'ụtụtu a
content_598	Maka nwaagbọghọ oji egbe ezu
content_598	Nwaanyí
content_598	Aka ndị uweojii akparala nwaagbọghọ onye a na-eche na ọ bụ onye oji egbe ezu n'Eziowelle, Idemili North n'Anambra Steeti.
content_598	Onye gbara ama a bụ ọnụ na-ekwuru ndị uweojii na steeti ahụ bụ Haruna Mohammed bụ onye sị na o teela ya bụ nwaagbọghọ mewere ndị ogbe ha ụra adị n'anya.
content_598	Maka ndị omekome na Kastina steeti
content_598	Echere na ọ bụ ndị agboro na-agba egbe a
content_598	Akụkọ na-eru anyị ntị na Kastina steeti na-ekwu na ndị omekome awakpola ma zuo ihe ndị mmadụ na Danbirgima dị na okpuruọchịchị Kankara.
content_598	Gambo Isah bụ ọnụ na-ekwuru ndị ụweojii na steeti ahụ sị onweghị onye egburu na ya bụ mwakpọ ruchara awa abụọ.
content_598	Egbe ọnụ Briten na Iran
content_598	N'ofesi e, Jeremy Hunt bụ odeakwụkwọ ukwu mba Briten ekwuola na ha anaghị eche echiche ọgụ n'ikpezi okwu ụgbọmmiri ha abụọ a na-ebo mba Iran ịkpachi.
content_598	Hunt sị mana ọ bụrụ na Iran ahapụghị ụgbọmmiri ahụ ngwangwa na ha ga-ata aka n'eze mgbe adịghị anya.
content_598	Uwa agba Romelu Lukaku gharị
content_598	Romelu Lukaku ebe o tukwu n'oche mgbe Manchester United na Inter Milan kwatara ya na Singapore n'ọnwa Julaị 2019
content_598	N'egwuruegwu, nke na-akpọtụ ugbua bụ na Manchester United ajụla nde Naịra iri isii Inter Milan ji chọọ ịzụrụ Romelu Lukaku.
content_598	Ha sị na o rughị ọnụego egoro ya.
content_598	Gee akụkọ BBC Igbo ebe a
content_598	Ohere enyere Atiku ịkpọ akaebe agafeela
content_598	Ndị zọrọ ọkwa dịka onyeisiala Naịjirịa na osote ya n'okpuru pati Peoples Democratic Party (PDP) bụ Atiku Abubakar na Peter Obi, ewetachaala ihe ndị ụlọikpe chọrọ n'aka ha dịka ha na-agba Onyeisiala Muhammadu Buhari akwụkwọ maka ntụlịaka e mere n'afọ 2019 a.
content_598	Ha kpọtara ndị akaebe 62 n'ime 400 ha kwuburu na ha ga-akpọta.
content_598	Ka ọ kwụ ugbua, ọ bụzị ndị Independent National Electoral Commission (Inec), All Progressives Congress (APC) na Buhari ga-akpọta ndị akaebe nke ha ga-eji zara ọnụ ha n'ụlọikpe.
content_598	Otu n'ime ndị PDP kpọrọ bụ Osita Chidoka, bụ onye bụbụ Minista na-ahụ maka njem nakwa onyeisi ndị ọrụ nchekwa njem.
content_598	Chidoka kwuru ihe ọ ma dịka onye so rụọ ọrụ banyere ntụliaka n'ogige PDP.
content_598	Mba Briten adọọla Iran aka na ntị maka ụgbọmmiri ha
content_598	Ndị mba Briten na-eche oke echiche banyere etu ndị mba Ịran si kpachie otu ụgbọmmiri ha a kpọrọ Stena Impero maka "ịda iwu ndị mba nke metụtara njem osimiri".
content_598	Onye na-ahụ maka mmekọrịta mba Briten na mba ndị ọzọ bụ Jeremy Hunt, dọrọ aka ntị hoo haa na ihe na-adịghị mma ga-eme ma ọ bụrụ na ha emezighi ihe ha mebiri ọsịsọ.
content_598	N'egwuregwu,
content_598	Ndị mba Senegal bu aka n'isi na-eti okokoko ka ndị Ọljiria gbawara ha aka Iko Mba Afrịka nke afọ a.
content_598	Ọljiria ji naanị otu ọkpụ goolu e nyere n'ime nkeji abụọ e ji malite egwu ikpeazụ wee bute iko aka ha emetụbeghi n'afọ iri abụọ na itoolu.
content_598	Gụọ maka mmeri ha n'uju ebe a: Senegal alụchaala ọgụ Algeria enwere akụkọ
content_598	Gee nkeji BBC ebe a:
content_598	Ihe nkiri a ga-amasị gị:
content_599	Chimaobi Owoh bụ ọtiegwu a ma dịka Zoro bụ onye ji mbem Igbo akpalite ndị mmadụ mmụọ n'usoro agba ọhụrụ.
content_599	N'akụkọ a, Zoro kọwara etu o si malite ịgụ egwu na etu o si chọọ ịbụ "Engineer" makana ọ bu ihe nne ha chọrọ.
content_600	Ha na-ere njirimara ndị na-ele onyonyo mmekọahụ
content_600	Ha na-ere akara njirimara ndị na-ele onyonyo mmekọahụ
content_600	Facebook, Google na Oracle na-enyo ma na-eso ndị na-ele ihe onyonyo na-akpali agụụ mmekọrịta nwoke na nwaanyị n'elu Ịntanetị, dịka nchọpụta ụlọntaakụkọ New York Times kwuru.
content_600	Ndị ọrụ nchọpụta si ụlọọrụ Microsoft, Carnegie Mellon, na mahadum Pennsylvania nyochara ogige 22,484 nọ n'ịntanetị bụ ebe a na-egosi ihe onyonyo mmekọ nwoke na nwaanyị ịchọpụta akụrụngwa dị n'ime ha.
content_600	Akwụkwọ ndị a ewepụtara sị; "Ihe anyị chọpụtara bụ na a na-enyocha ihe ruru ọnụọgụgụ 93% bụ ndị bịara ebe ahụ, ma na-agwa ndị ọzọ ihe ndị mmadụ na-eme."
content_600	Ejizi maka Soshal midia achụ ndị uweojii?
content_600	Soshal midia emeela m ọgaranya
content_600	Ihe isii i na-ekwesịghị ime na social media gị
content_600	Ihe a pụtara na onye ọbụla gara ikiri ihe onyonyo mmekọ nwoke na nwaanyị n'ogige Bekee kpọrọ "porn sites" marakwa na anya na-ele ya.
content_600	Onye ọkachamara n'ihe gbasara nchekwa n'ịntaneti bụ Maazị Okechukwu Udeogu gwara BBC Igbo na e ji ihe ha chọpụtara, were resi ndị na-eme ihe onyonyo mmekọahụ ka ha were ya mata ụdịrị onyonyo mmekọahụ ndị mmadụ chọrọ ile.
content_600	"Ọtụtụ ndị mmadụ amaghị nke a. Mgbe ụfọdụ, ma akara mgbasaozi mmadụ so n'ihe a na-ere," Maazị Udeogu kwuru.
content_600	Ọtụtụ ndị mmadu amaghị maka nyocha ndị Google na Facebook
content_600	Kedụ ọghọm dị n'agwa a ndịa na-akpa?
content_600	Ndị omekome na-ezu ihe njirimara ndị mmadụ nwere ike izuru ha n'aka ndị a ma gbaa ya n'anwụ.
content_600	Kedụ etuị ga-esi gbochie ndị a inyo ihe ị na-eme n'ịntanetị?
content_600	I jiri "In Private Browsing" ha ekwesịghị inyocha ihe ndị mmadụ na-ele n'ịntanetị, ụfodị ndị mmadụ na-ekwu na ha na-enyo kwa nke a.
content_600	I nwere ike inweta ekwentị maọbụ igwe kọmputa na-enweghị ihe dị mkpa n'ime ya ma were ya na-aga n'ịntanetị.
content_600	Ihe Facebook na Google na-ekwu maka ebubo a
content_600	Facebook na Google gọrọ ụkwụ na aka ha, sị na ha anaghị eji ihe ha wetere n'ebe a na-egosi ihe onyonyo mmekọ ahazi akụrụngwa e ji ere ahịa.
content_600	Onye na-ekwuchitere Google gwara ụlọntaakukọ Business Insider sị: "Anyị anaghị ekwe ka akụrụngwa "Google Ads" baa webụsaịtị na-egosi mmekọ nwoke na nwaanyị.
content_600	"Anyị anaghịkwa ekwe ka e gosi mmadụ ihe a na-ere na webụsaịtị site n'ihe o kwuru maọbu mee banyere mmekọ ahụ."
content_600	Onye nke Facebook gwara New York Times ihe yiri ihe a. Facebook sị na ụlọọru ha na-amachi webụsaịtị ọbụla ji akụrụngwa ha atụ mgbere.
content_600	Akụkọ ga-amasị gị:
content_600	Google enyela Naijiria ohere inweta intanet n'efu
content_600	Mgbanwe ego: Dọla ọdaala n'akụkụ Naịra?
content_600	Lee ihe nkịrị ga-amasị gị:
content_601	Ụlọelu dara na Abraka
content_601	Ọnụ na-ekwuru ndị uweojii na Delta steeti bụ Onome Onovwakpoyeya ekwuola na ụlọ oriri na nkwarị adaala n'Abraka nke dị n'okpuruọchịchị Ethiope East na Delta steeti.
content_601	Onovwakpoyeya kwuru na ha amabeghị ma ya bụ ụlọ ọ dagburu mmadụ mana akwụkwọ akụkọ ndị ọzọ na-ekwu na ihe ruru mmadụ anọ nwụrụ, ebe a na-atụegwu na ụfọdụ tọro n'ime ya.
content_601	Akwụkwọ akụkọ ahụ na-ekwụ na ya bụ ụlọ akpọrọ 206 Hotel dị na Aghwana Avenue n'Abraka.
content_601	Building collapse: Ihe isii mere ọtụtụ ụlọ ji ada
content_601	Enweghị onye ụlọoriri dagidere n'Ebonyi state - Ndị Uweojii
content_601	Ndị uweojii na-ekwu na ha amabeghị ihe kwaturu ụlọ ahụ mana ihe a ma bụ na mmiri na-ezọ ebeebe kemgbe mgbe Frịada.
content_601	Echekwara na mmadụ anọ bịara ọrụ n'isiụtụtụ Satọde tọrọ na ya bụ ụlọ bụ ndị nke eche na ha anwụọla ụgbụa.
content_601	Lee ihe nkiri ga-amasị gị
content_601	Akụkọ ga-amasị gi
content_601	Atiku na Peter Obi akpọtachaala ndị akaebe n'ụlọikpe
content_601	Senegal alụchaala ọgụ Algeria enwere akụkọ
content_601	Nwaokorobịa gburu enyị ya nwoke maka nwaanyị
content_602	Nwoke magooro úgbúelú
content_602	Ndị ọrụ Federal Airports Authority of Nigeria (FAAN) akpọpụtala aha nwaamadị ahụ makwasara n'elu ụgbọelu na Murtala Muhammed International Airport dị na Legọs dịka Usman Adamu onye ha na-eche na o si mba Nije.
content_602	Onyeisi ụlọọrụ FAAN bụ Hamisu Yadudu kwuputara nke a mgbe ọ na-agwa ndị nta akụkọ okwu na Kanọ ụbọchị ụka.
content_602	Ụgbọelu Osinbajo enweela nsogbu n'elu
content_602	Dana: Oke mmiri kwagharịrị ụgbọelu anyị
content_602	Dịka otu onye bụ Otto Orondam so eme ya bụ njem n'ụgbọelụ ahụ kwuru sị na ya bụ ụgbọelụ amalitelarị ịpụ nwanyọ nwanyọ mgbe ya hụrụ otu nwoke bụ akpa ya sị n'ọhịa na-agbakwute ha.
content_602	Orondam sị na ozugbo onye na akwọ ya bụ ụgbọelụ hụrụ nwaamadị ahụ ka ọ na-abịa, o jiri nwayọ kwụsịnata were gbanyụọ njin ya.
content_602	Ugboelu e zuru ezu adaala n'ike
content_602	Ụgbọelu DANA ọkaara igbu ndị mmadụ taa?
content_602	Yadudu sị na ha enyefeelarị ya bụ nwoke n'aka ndị uweojii maka ịgba ya ajụjụ ọnụ.
content_602	Ọ kwetere na ihe niile pụtara na ya bụ ọgbatauhie dị FAAN n'isi ma kwukwe na gọọmentị enyela ndị ọrụ ngo ọrụ maka ịgba ya bụ ọdọụgbọelụ ogige.
content_602	FAAN kwukwara na ha achụọlarị ndị ọrụ nchekwa niile nọ n'ọrụ ụbọchị ihe ahụ mere.
content_602	Akụkọ ga-amasị gị
content_602	Nwaagboghọ a sị na o ji egbe ezụ a naaala na nta.
content_602	Senegal alụchaala ọgụ Algeria enwere akụkọ
content_603	Ndị uweojii sị na onye uweojii bụ onyeisi ngalaba "Operations" n'Abuja bụ DCP Usman A.K Umar nara mmụọ n'ọgbaghara dara n'etiti ha na ndị otu "Islamic Movement of Nigeria" (IMN) e ji "Shia" maọbu "Shiites" mara.
content_603	Ndị Shia n'onwe ha gwara BBC na mmadụ 11 n'ime ha nwụrụ na ọgbaghara ahụ mere n'Abuja n'ụbọchị bụ nke iri abụọ na abụọ nke ọnwa Jụlaị.
content_603	Shiites: Ndị uweojii anwụchiela mmadụ 400
content_603	Anyị nwụchiri ndị Shiite 115- Uweojii
content_603	Akụkọ dị mkpa taa: Tọghapụ Elzakzaky - Shiite
content_603	Ndị uweojii sị na ebugara DSP Umar ụlọ ọgwụ mana ọnyaghị.
content_603	Ha asịkwa mmadụ abụọ nwere ọkwa "Assistant Superintendents of Police" nakwa onye ọrụ ụlọ ọrụ Channels Television merụrụ ezigbote ahụ.
content_603	Ndị uweojii sị na ndị a gbakwara ụlọ ọrụ ndị gbata gbata "National Emergency Management Agency" (NEMA) na ụgbọala abụọ ọkụ.
content_603	Nke a bidoro dịka ha na-eme ngagharị iwe ka gọomentị tọhapụ onyeisi ha bụ El-Zakzaky onye e ji na mkpọrọ kemgbe afọ 2015.
content_603	Onye na-ekwuru ndị Shia bụ Ibrahim Musa gwara na ndị otu ha nwụrụ bu apa egbe n'ahụ.
content_603	Ọ sị na ọnụ ọgụgụ ndị nwụrụ nwereike rịa elu maka ndị uweojii Naịjirịa buru ụfọdụ ozu laa.
content_603	Ndị Shia sị na mmadụ 11 nwụrụ n'ọgbaghara a. Ndi uweojii si na-egburu otu onyeisi ha
content_603	Ndị uweojii sị na ha ji mmadụ 54 ha nwụchịrị n'ọgbaghara a.
content_603	Ha dere akụkọ na soshal midia ha na-ebo ndị a na-eme ngagharị iwe ebubo na ọ bụ ha butere nsogbu a.
content_603	Ndị uweojii kwukwara na ha na-agbalị ihu na udo chịrị.
content_603	Ndị Shiites na-ekwu na ụmụnwanyi na ụmụaka ha so na ndị a gbara egbe.
content_603	Ndị uweojii dere n'akara Twitter ha na nsogbu a kacha na mpaghara "Central Business District" na "Three arms Zone" nke Abuja.
content_603	Ha kwukwara  na ha na-agbalị ime ka ọgbaghara a belata.
content_603	Akụkọ dị mkpa taa: Tọghapụ Elzakzaky - Shiite
content_603	Ngagharị iwe ndị Shiite atala isi otu onye
content_603	Ọtụtụ ndị mmadụ nọ na Soshal Midịa ekwu ihe mere ma na ekwukwa uche obi ha.
content_603	Lee ihe ụfọdụ ndị mmadu n'ekwu -
content_603	Ndị akwụkwọ mgbasa ozi Punch tinyere ihe onyonyo na egosi ụgbọala ndị gbatagbata a na akpọ NEMA ebe ọ na agba ọkụ.
content_603	Otu onye bụ Fidah Nurudeen zaghachiri ndị uweojii na twitter tinye ihe onyoonyoo kwuo na ha na-agba ụmụnwanyị na ụmụaka egbe.
content_603	Ụfọdu dịka Tesleem Lawal na-ajụ sị "Gịnị ka ụmụaka n'eme ebe a na-eme ngagharị iwe?"
content_603	Onye ọzọkwa jụrụ ma gọọmentị achorọ ka otu iyi egwu ọzọ dị ka Boko Haram billie?
content_603	N'otu olu a ka Gimba Kakanda dọọrọ ndị gọomentị aka na nti na 'ọ bụ udịrị obị a ka ndị dịka Boko Haram siri bido'.
content_603	N'afọ gara aga, ndị Shiittes na ndị uweojii chịpụkwara ya n'Abuja.
content_604	Trump
content_604	Onyeisiala mba Amerịka bụ Donald Trump ekwuola sị na akụkọ ndị Iran na-akọ na ha agbabọọla ọrụ nzuzo ndị Central Intelligence Agency (CIA) bụ asị ọcha.
content_604	Ndịisi na Tehran bụ isiobodo mba ahụ kwuburu na ha nwụchiri mmadụ iri na asaa bụ ndị mba ha ha na-enyo na ha bụ ndị ọrụ CIA, ma maa ha ikpe ọnwụ.
content_604	Lee ihe o dere n'elu Twitter ya:
content_604	N'egwuregwu,
content_604	Antoine Griezmann ka banyere Barcelona kwuru na etu ndị otu ọhụrụ ya si agba bọọlụ na-amasị ya.
content_604	O kwuru na ọ ga-amasịkwa ya igbanwe etu o si agba bọolụ ka o nwee ike ị na-eme etu ibe ya mere.
content_604	Udele nwụrụ n'Enugwu steeti
content_604	Ndị na-azụ ahịa n'Eke Ihe dị n'Awgụ, Enugwu steeti, ekwuola na ọ bụ eziokwu na udele karịrị ọgụ dara otu mgbe n'ahịa ahụ ma nwụọ, kamana ọ bụghị anụ ha riri gburu ha.
content_604	Otu onye Ihe gwara onye ntaakụkọ BBC na a na-enyo na o nwereike bụrụ na achịnyere ụtaba n'ime eriri afọ ehi e wepụtara n'ime ehi ahụ nwụrụ anwụ, nke udele ndị ahụ riri tupu ha anwụọ.
content_604	Gụọ akụkọ a n'uju ebe a: Ọ bụghị anụ ehi gburu udele nwụrụ n'Eke Ihe dị n'Enugu state
content_604	Ngagharịiwe ndị Shiites
content_604	Ndị uweojii arịola ka ndị
content_604	Ọtụtụ mmadụ emerụọla ahụ dịka ndị Islamic Movement of Nigeria (IMN) a na-akpọ Shiites na ndị uweojii takọtara isi ọzọ n'Abuja.
content_604	Nke a bidoro dịka ha na-eme ngagharịiwe ka gọomentị tụhapụ onyeisi ha bụ Ibrahim El-Zakzaki eji na mkpọrọ kemgbe afọ 2015.
content_604	Gụọ akụkọ a n'uju ebe a: Ndị Shia na ndị uweojii na-akwata ya n'Abuja
content_604	Onyeisiala Naịjirịa agọrọla aka na ụkwụ ya
content_604	Amabeghi mgbe Buhari ga-alọa na njem o mere gaa London
content_604	Onyeisiala Naịjirịa agọrọla aka na ụkwụ ya n'okwu na-efegharị na ọnọdụ nchekwa ndụ na akụ mmadụ emebiela kpam kpam na Naịjirịa.
content_604	Onye enyemaka pụrụiche nke onyeisiala n'okwu mgbasaozi bụ Garba Shehu kwuru  nke a mgbe ụlọntaakụkọ Channels gbara ya ajụjụ ọnụ.
content_604	"Ndị uweojii ekweteghị na ọ bụ ndị Fulanị wakporo m"
content_604	Ndi Ugwu asaala Gọv Umahi okwu maka ebubo iwakpo ụmụnwaanyị Ebonyi
content_604	Shehu kwuru na udo dị na mpaghra ugwu nakwa na Niger Delta dịka ụmụ Naịjirịa na-ebeku goomentị ha kwụsị oke ogbugbu na-akpọtụ ebe niile.
content_604	N'akụkọ yiri ibe ya gọọmentị Naịjirịa asaala otu PDP maka ebubo imefu otu ijeri dọlla nke si n'akapego Naịjirịa amapụtara maka ịbuso ndị Boko Haram agha.
content_604	Garba Shehu kwuru na ebubo ahụ enweghi isi ma gaa n'ihu kọwa na esi n'ego ahụ zụọ otu ụgbọelu ọgụ ma debe ego nke fọrọ na ya.
content_604	Na mba ofesi,
content_604	Akụkọ si na mba Kongo apụta n'ụtụtụ a na-ekjwu amachiela ọgbakọ ndọrọndọrọ ọbụla n'isi obodo mba ahụ bụ Kinshasa.
content_604	Dịka ụlọọrụ ntaakụkọ bụ AFP si kwuo, nke a bụ maka esemokwu dị n'etiti ndị nso otu ndọrọndọrọ dị icheiche.
content_604	N'egwuregwu,
content_604	Aka chiburu otu Super Eagles bụ Bonfrere Jo ekwuola na ndị ọgba bọọlụ Naịjirịa ndị obere nwereike ịbuli otu Super Eagles elu maọbụrụ na eleta ha ma kuziere ha ọfụma.
content_604	O kwukwara na Naịjrịa nwere odogwu kwuru odogwu n'ịgba boolu na Naijirịa.
content_604	Akụkọ BBC Igbo na Nkeji
content_605	Ndị Shiite na-eme ngagharị iwe maka onyeisi ha bụ Ibrahin el-Zak Zaky gọọmentị Naịjirịa ji kemgbe afọ 2015.
content_606	Ndị na-azụ ahịa n'Eke Ihe dị n'Awgụ, Enugwu steeti gwara BBC Igbo na ọ bụghị anụ nwụrụ anwụ ha riri gburu Udele.
content_606	Ha kwuru sị na enweghi ihe mere ndị mmadụ riri anụ ahụ.
content_606	Onye na-achụ nta n'Ihe bụ Fidelis Okeke, kwuru na ya adọọla ndị na-egbu anụ n'obodo ha aka na ntị n'oge gara aga banyere ire anụ amaghị ebe o si bịa.
content_606	Akụkọ ga-amasị gị:
content_607	Ọgbaghara ndị Shia
content_607	Nwa okorobia na-efe ala nna ya n'ụlọọrụ mgbasaozi "Channels" anwụọla n'ọgụ dapụtara n'etiti ndị uweojii na ndị Shiite.
content_607	Precious nwụrụ mgbe mgbọ egbe a na-agba tụrụ ya oge ọ na-esete ọgụ ahụ na Abuja.
content_607	Atọhapụla onye ntaakụkọ DSS nwụchiri
content_607	Ndị mahadum IMT majara onye ntaakụkọ BBC
content_607	Ụlọọrụ Channels egosipụtala obi mgbawa ha gbasara ya bụ ọnwụ onye ntaakụkọ ha chere ga-eme ọfụma n'ọdịnihu.
content_607	Ha na-arịọ ka Chukwu nara mkpuru obi ya na ndokwa.
content_607	Mana ụmụ Naịjirịa nọ n'elu soshal midia ne-ekwu uche ha kamgbe ọ nwụchara.
content_607	@EmmanuelNgwaogu gosiri nwute ya.
content_607	@MoghaluKingsley kwuru na onyeisiala Buhari kwesiri ka iwe otu dị iche iche na Naịjirịa na-eme ngagharị iwe dajụọ.
content_607	@thestatewriter kwuru na ọ maghị iher mere ndị ọchịchị Naịjirịa jiri gbachị nkịtị a na-akwafu ọbara ụmụ Naịjirịa na-eme ọfụma.
content_607	@cchukudebelu kwuru na ndụ ụmụ Naịjirịa adịghị ndị nọ n'ọchịchị mkpa.
content_607	A gbachiela ụlọọrụ BBC na Burundi
content_607	World Press Freedom day: 'Ndị ntaakụkọ chọkwuru ego nke ha'
content_608	A họpụtala Boris Johnson ka Praim Minista Briten ọhụrụ
content_608	Boris Johnson abụrụla Praim Mịnịsta Briten.
content_608	A kpọpụtala aha Boris Johnson dịka onye ga-anọchite anya Theresa May Wenzde ụbọchị 24 Julaị, 2019.
content_608	Johnson ji vootu 92,153 merie Jeremy Hunt, onye nwetara 46,656.
content_608	O nwere mgbe ọ fọzịrị Jeremy Hunt na Boris Johnson.
content_608	N'okwu nnabata Johnson, ọ sị na ya na Jeremy Corbyn ga-etikọta aka wee rụọ ọrụ chere ha n'ihu:
content_609	Tammy Abraham
content_609	Ndị Chelsea tiri Barcelona mmọnwụ ka ha na Barcelona zutere n'egwuregwu enyi na enyi ha gbara taa bụ Tuzde, ụbọchị 23 nke ọnwa Julai, 2019.
content_609	Goolu abụọ Tammy Abraham na Ross Barkley nyere zuru inye ha mmeri, n'agbanyeghi na Ivan Rakitic mechara sata otu.
content_609	Man City agwọọla Chelsea ka abacha
content_609	Chelsea afọọla Dynamo Kyiv ka onugbu
content_609	Ngwongwo e jiri mara Barcelona akụwasịala
content_609	Abraham bụ nwaafọ Naịjirịa e binyeburu ndị Derby County (bụ ebe onye nchịkọta Frank Lampard si gafete Chelsea) bu ụzọ gbakaa neetị na nkeji 34.
content_609	Barkley tụkwasịrị ọzọ na nkeji 81, iji gosi Barcelona na ha ga-emerinwu ha n'agbanyeghi na onye egwu ha bụ Lionel Messi esoghi gbaa.
content_609	Rakitic nyere nke ya na nkeji 90, mgbe anọzị n'egwu ụla, ka e mechara tinykwuoro ha nkji abụọ.
content_609	Ha zutere n'asọmpi akpọrọ Iko Rakuten, nke ndị mba Japan ebe ụlọọrụ Rakuten dị hibere maka ịgba bọọlụ ndị enyi na enyi tupu afọ egwuregwu bọọlụ ebido n'ike na ebube.
content_609	Chelsea zọrọ Barcelona ojukwu n'agbanyeghi na ndị ọhụrụ Barcelona zụtara dịka Antoine Griezmann, Pulisic na ndị ọzọ so gbaa.
content_609	Egwuregwu a wetara "pre season" bụ egwuregwu ndị klọb na-agba tupu a malite afọ bọọlụ ọhụrụ nke Chelsea n'isi njedebe
content_609	Dịka ndị klọb niile na-ahọpụta mba ha ga-anọ agba asọmpi nke ha kwa afọ, Chelsea họpụtara mba Japan iji eme nke afọ a.
content_609	Lee ihe Chelsea dere n'elu Twitter ha:
content_609	Lekwa ihe nke Barcelona dere na nke ha:
content_609	Ihe nkiri a ga-amasị gị:
content_610	Ọtụtụ mgbe ka ndị mmadụ na-eche na ndị Igbo niile bi na mba Saụt Afịrịka enweghị ezigbo akaọrụ.
content_610	Ezenwa Ozoigbo bi na Johannesburg gwara onye ntakụkọ BBC Igbo gara njem nleta ndị Naịjirịa bi na Saụt Afịrịka ka o si malite rewe akụrụngwa ụgbọala ma bụrụ ọkaibe ugbua na mba ahụ.
content_610	Ozoigbo na-ekwusike na atụmaatụ ịkpa oke agbụrụ nke akpọrọ "Xenophobia" na asụsụ Bekee agaghị egbochinwu ya ịga n'ihu n'azụmahịa ya.
content_611	Nsọgbụ ndị Shia Abuja
content_611	Dịka a ka na-ekwu maka ịkwa isi dị n'etiti ndị ofufe Shia bụ ndị akpọrọ Islamic Movement of Nigeria (IMN) na ndị nchekwa Naịjirịa, akụkọ na-apụta na ha na gọọmentị Naịjirịa kpara nkata maka etu a ga-eji tinye mma n'ọbọ.
content_611	Ndị Shia na-eme ngagharị iwe kwa ụbọchị ka atọghapụ onyeisi ha bụ Ibrahim el-Zakzaky gọọmenti ji kemgbe afọ 2015.
content_611	Ndị Shia gburu otu onyeisi anyị n'Abuja - Ndị uweojii
content_611	Shiites: Ndị uweojii anwụchiela mmadụ 400
content_611	Ihe 'Channels' kwuru maka ọnwụ Precious
content_611	Ọkụekwe otu a bu Ibrahim Musa gwara BBC na ndi otu ha na ndị DSS - bụ ngalaba ọrụ nchekwa Naịjirịa - mere nzukọ ịkpa maka ọgbagahra na-ada n'etiti ha mana okwu ha achịtaghị aja.
content_611	Ọ gakwara n'ihu kwuo na ya enweghi ike ikwu ihe mere okwu ha jiri gaa etu o si gaa.
content_611	Agbanyeghị nke a, BBC enweteghi akaebe nke ha na nzukọ a mere.
content_611	Ụfọdụ otu na-agba mbọ maka ikike dịri onye na-ekwu na ekwesịrị ime nchọpụta etu esiri gbuo mmadụ maọbụ mekpaa mmadu ahụ n'ọgbaghara ahụ.
content_611	Ha sị na ndị uweojii ji aka ike sowe ndị Shia mana ha na-agọ ụkwụ na aka.
content_611	Ụlọ ọrụ ndị ọrụ gbata gbata NEMA a gbara ọkụ n'ọgbaghara ndị Shia
content_611	Mmadụ 13 nwụrụ n'ọgbaghara a - Ndị Shia 11, otu onye uweojii nakwa otu onye ntaakụkọ sị Channels TV .
content_611	Gọọmentị na-ekwu okwu ịmachị ndị ofufe Shia mana ụfọdụ ndị ọnụ na-eru n'okwu sị na nke a abụghị ụzọ a ga-eji wụọ mmiri oyi n'ihe mere.
content_612	Nwaanyị chọrọ idina nwoke n'ike
content_612	O kwesịrị ka a kpọọ ya mwakpo n'ike ma nwaanyị manye nwoke ka ha dịnaa?
content_612	Nwoke manye nwaanyị ka ya na ya dinaa, ọ bụrụ mwakpo n'ike. O kwesịrị ka a kpọọ ya mwakpo n'ike ma nwaanyị manye nwoke ka ha dịnaa?
content_612	Iwu mba Ingland na Wels sị na ọ bụghị mwakpo n'ike mana nnyocha e mere ọ hụrụ kwuru na o kwesịrị ịkpọ ya mwakpo n'ike.
content_612	Akụkọ ga-agbarụ obi ụfọdụ ndị na-agụ ya
content_612	Ọkammụta Siobhan Weare nke mahadum, 'Lancaster University Law School' mere nchọpụta banyere ihe nsori a manyere mmadụ amanye were mee na mba Briten bido na afọ 2016 rue 2017 ma nweta ozi n'aka ụmụnwoke karịrị narị abụọ site na intanet.
content_612	Nchọpụta ọhụrụ o mere nke e wepụtara n'izụụka a gbadoro ụkwụ na mkparịtaụka ihu na ihu e mere ụmụnwoke dị iri atọ bido n'ọnwa Mee afọ 2018 rue Julaị 2019.
content_612	Nchọpụta ahụ lebanyere anya kpọmkwem n'ọnọdụ ihe nsori a manyere mmadụ amanye, ihe ọ na-ebute nakwa etu iwu obodo si eso ya.
content_612	A kpọghị aha ndị sonyere na nchọpụta ahụ mana m ga-akpọ otu n'ime ha John.
content_612	John kwuru na njirimara mbụ ya hụrụ bụ na enyi ya nwaanyị bidoro merụwa onwe ya ahụ.
content_612	Nke kachasị yi egwu bụ nke mere e jiri gbara ọsọ buga ya ụlọọgwụ. Ha abụọ mechara nwee mkparịtaụka ihe nwere ike ịbute ụdị agwa ahụ.
content_612	Ka ọnwa isii gachara, kama ịmerụ onwe ya ahụ, anya ya bịara dị n'ahụ John.
content_612	John sị, "Anọ m ala n'obi ụlọ anyị, o si n'usekwu pụta, kụọ m ọkpọ chara ọkụ n'imi, chịwa ọchị, gbafere."
content_612	"Ịkpasa m ike bidoro mewa kwa daa."
content_612	Ọ gara ụlọọgwụ hụ dọkịta, nwetakwa ndụmọdụ nleta, a gwa ya hụ ọkachamara ahụike akọ na uche( psychologist) mana ọ gaghị.
content_612	"Ọ lata ọrụ, ya asị na ya chọrọ ndina."
content_612	"O bido kpawa ike, o rutere oge m bido na-atụ egwu ya ịlọta ọrụ."
content_612	Obi anaghị aka anyị ịkọ ihe anyị na ahụ n'ihi ihere. Ị kọọ, ndị mmadụ anaghị ekwenye maka na anyị bụ nwoke.
content_612	Nchọpụta banyere idina n'ike, A ga-awakpoli nwoke?
content_612	Otu ụbọchị John tetera ụra were hụ na enyị ya nwaanyị ji ịga kụchie aka nri ya n'akwa.
content_612	O bidoro were isii igwe na-eme ka egwu daa ụda na-akụ ya n'isi, ma were eriri wọghịrịwọghịrị(nylon rope) kee aka ekpe ya, ma manye ya ka ya na ya dịnaa.
content_612	Egwu na ahụ ụfụ ekweghị John mee ihe ọ gwara ya. Ya mere, nke nwaanyị kụrụ ya ihe ma hapụ ya n'ịga ihe ruru ọkara awa tupu ọ lọghachi bịa tọghapụ ya.
content_612	Ka nke mechara, o kweghị ka anyị kpaa maka ihe merenụ.
content_612	O teghị aka, ya adị ime, ịkpa ike kwụsịlata. Mana ọnwa ole na ole ọ mụchara nwa, John tetara ụra were hụ na e ji ịga kedo ya n'elu akwa.
content_612	Ọ kọwara na enyị ya nwaanyị gbara ya ọgwụ 'Viagra' ma kechie ya ọnụ.
content_612	Nwoke na-achọ ịtọpụ nwoke akwa ọ wa
content_612	"O nweghị ihe m nwenwuru ike ime."
content_612	"E mechara m gaa n'ụlọ ebe a na-asa ahụ nọọ ala. Amaghị awa ole m nọrọ ebe ahụ tupu m gbadaa ala.
content_612	"Ihe mbụ ọ jụụ m bụ, "Ginị ka a ga-eri n'abalị?'"
content_612	Mgbe John gbalịlị ị kọrọ ndị mmadụ ihe ọ na-agabiga, o nweghị onye kwenyere.
content_612	"A na-ajụ m, gịnị mere na m ahapụghị ụlọ ahụ."
content_612	N'ezie, ọ bụ ụlọ m nke m zụtara ụmụ anyị. A bịakwa n'okwu ego, atọkwara m atọ n'ije a."
content_612	"Ka ọ dị ugbua, ndị mmadụ anaghị ekweta n'ihi na ha na-asị, " gịnị mere na o tie gị , ị naghị etigwara?'"
content_612	Mana nke ahụ ka dị mfe n'ọnụ karịa n'omume.
content_612	"A sị na m ma gbafuo ọsọ ọsọ."
content_612	Ụmụ nwoke ndị ọzọ Dr Weare  gbara ajụjụọnụ gabigakwara ụfọdụ n'ime ụdị ihe John gabigara.
content_612	Otu n'ime ọkammụta ahụ chọpụtara bụ na ndị na-amanye ndịna ndị a bụkarị enyị nwaanyị maọbụ onye buụbu enyị nwaanyị. (Nchọpụta ya lebara anya naanị na mmekọrịta nwoke na nwaanyị),
content_612	Ndị a gbara ajụjụ kwụkwara na ndị mmadụ anaghị ekwenye na ha kọrọ ha ihe mere ha.
content_612	Ontu nwoke kwuru na onye uweojii siri ya: "Ọ tọrọ gị ụtọ, ọ bụghị otu ahụ, ị kara ewetarala anyị mgbesa ọsọ ọsọ."
content_612	Onye ọzọ kwụkwara,"Obi anaghị aka anyị ịkọ ihe anyị na ahụ n'ihi ihere. Ị kọrọ, ndị mmadụ anaghị ekwenye maka na anyị bụ nwoke. A ga-awakpoli nwoke?"
content_612	Ihe ndị ọzọ Weare chọpụtara bụ:
content_612	Ihere na-eme ụmụnwoke ịgba n'anwụ na a wakporo ha- Ha nwere ike ikpesa na e tiri ha ihe ma ha agaghị ekwu ma e dịna ha n'ike
content_612	Ụdị mwakpo nwere ike imetuta ahụike ụbụrụ ha dịka ha nwere ike nwewa nsogbu echiche ịkwụ ụdọ maọbụ nsogbu metụtara mekọrịta nwoke na nwaanyị (sexual dysfunction)
content_612	Ụfọdụ ụmụ nwoke kwuru na e mekpala ha ahụ ugboro, ugboro- ụfọdụ, ma nwoke, ma nwaanyị  metọrọ ha oge ha dị na nwata
content_612	Ọtụtụ n'ime ha obi adịghị ha mma ebe ọtụtụ n'ime ha ejighị anya ọma ele ndị uweojii, Iwu Obodo nakwa usoro inweta ikpe mkwụmọtọ
content_612	Otu akụkọ ifo nke nchọpụta gosiri na ọbụghị eziokwu bụ na ụmụnwoke kara aka, na enweghị ike idina ha n'ike n'ihi na nwoke ka nwaanyị ike ọkpụkpụ aka.
content_612	Ọzọ bụ na ụmụnwoke niile na-ahụta ohere ọbụla idina nwaanyị dịka ihe ọma.
content_612	Amụ ụmụnwoke nwere ike ikeli ọ masị ya bụrụ na egwu maọbụ iwe ji ha.
content_612	Siobhan Weare , Nwaanyị manye nwoke ka ya na ya nwee mmekọrịta, ọ bụ mwakpo n'ike?
content_612	Akụkọ ifo ọzọ bụ na ọ bụrụ na amụ nwoke kelie, ọ pụtara na ọ chọrọ ndina.
content_612	N'ezie, Weare sị, "Amụ ikeli bụ ịza oku a kpọrọ ọnarachi".
content_612	"Amụ ụmụnwoke nwere ike ikeli ọ masị ya bụrụ na egwu maọbụ iwe ji ha."
content_612	"E nwekara nchọpụta gosiri na nwaanyị a na-awakpo n'ike nwekwara ike inwe 'orgasm' n'ihi na ahụ ha na-aza oku ọnatarachi. Ya bụ ihe na eme ma nwoke, ma nwaanyị a wakporo n'ike nke a naghị akpa nkata ya ka o kwesịrị mana ihe akaebe gosiri na ọ na-eme."
content_612	Ụfọdụ ndị sonyere na nchọpụta Weare mere kwuru na e dinara ha n'ike oge ha ṅụrụ mmanya maọbụ aṅwụrụ nke na enweghị ike igbochi ihe na-eme.
content_612	Otu n'ime ndị agbara ajụjụ na nchọpụta ahụ kọrọ etu ya na nwaanyị siri lawa n'ụlọ ka ha gachara ụlọ oriri na nkwarị n'abalị ga rie , ṅụọ,. E ruter , ọ maghịzịkwa onwe ya mana ọ na-eche na a gbara ya ọgwụ ike ma dịna ya n'ike.
content_612	Nwoke ọzọ kwukwara na amanyere ya ndina oge ọ bụ nwaankwụkwọ mgbe ọ na arụ ọrụ oke e mechiri akwụkwọ. Otu nwaanyị ya na ya na-arụ ọrụ nwetara akwụkwọozi ịhụnaanya o degara nwoke ibe ya were gwa ya na iwu bụ na ha abụọ ga-edina , ọbụghị otu a, ọkọọ ndị mmadụ na ya na nwoke ibe ya na-eme enyi. O mere ihe nwatanwaanyị ahụ gwara ya n'ihi na ndị ezinaụlọ ya na ndị ọrụ ha amaghị na nwoke bụ ihe na-amasị ya.
content_612	Weare kọwara na mirikiti ụmụnwoke sonyere na nchọpụta ahụ hụtara mmanye amanyere ha dịna dịka 'mwakpo n'ike,' ebe  ike gwụrụla ụfọdụ n'ime na Iwu Ingland anaghị ahụ ya ka mwakpo.
content_612	Ọ na-ewutekwa ọtụtụ ha na mba Briten anaghị ahụ ya ka mwakpo n'ike.
content_612	Otu onye so na ndị sonyere na nchọpụta ahụ sịrị:  "Ikwu na enyi gị nwaanyị ochie ṅụrụ mmanya, manye m ndina dịka nrọ ọtụtụ ụmụnwoke na-arọ."
content_612	N'otu akwụkwọ Weare dere ọ kpọrọ "O, ị bụ nwoke, kedụ ka nwaanyị ga-esi wakpo gị n'ike, nke a abụghị ya ma ọlị" - ọ rụtụrụ aka na mba Amerịka, ana ụ ndịna n'ike dịka mmekọrịta nke eneghị nkwekọrịta, na steeti Victoria dị na mba Australia, e nwere iwu megidere ndina n'ike site  na "ịmanye nwoke ka ọ banye gị ime ahụ."
content_612	Otu na ihe nchọpụta mere bụ ịrịọ ka elebanye iwu gbara mwakpo n'ike anya tọrọ atọ.
content_613	Man U na Tottenham
content_613	Otu egwuregwu bọọlụ Manchester United edulaala Tottenham na asompi enyi na enyi ha gbara taa.
content_613	Asọmpi a, a kpọrọ "International Champions Cup" n'asụsụ Bekee, bụ nke e ji akwado maka mmalite afọ ọhụrụ nke egwuregwu bọọlụ.
content_613	Anthony Martial bu ụzọ gbakaa neetị na nkeji 21.
content_613	Chelsea akọọla Barcelona ka ncha nkọta
content_613	Senegal alụchaala ọgụ Algeria enwere akụkọ
content_613	Mana Lucas Moura mere garagara saa ya n'agba nke abụọ.
content_613	Ka nkeji 80 na-akụrụ ọnụ, Angel Gomez nyere goolu ọzọ wee sị Tottenham taa kpuchie ọnụ.
content_613	Mana obi gbawara ndị Manchester oge e bupuru onye otu ha bụ Eric Bailly maka ahụ o merụrụ.
content_614	Nwaanyị na-ele ọla anya
content_614	Ihe mgbagwoju anya mere n'otu ụlọọgwụ n'India dịka ndị dọkịta chịpụtara ngwongwo na ngwongwo n'ime afọ otu nwaanyị.
content_614	Ndị dọkịta chịpụtara ihe nyịruru kilogram 1.5 gụnyere ma ọla nakwa ego igwe, n'ime afọ nwaanyị ahụ n'ụbọchị Wenezde, Julaị 24.
content_614	Dọkịta egbuola nwaanyị otele ukwu gbalaga
content_614	Aka akparala dọkịta ghọrọ yahoo-yahoo
content_614	Ị na-aṅụ akpụrụachịa?
content_614	A kpọtara nwaanyị ahụ n'ụlọọgwụ ka nne ya chọpụtara na ọtụtụ ihe na-efu n'ụlọ ha, ma ghọta na ọ na-agbọkarị agbọ oge ọbụla o richara nri.
content_614	Dịka nne nwaanyị a siri kwuo, ahụ adịchaghị nwa ya nwaanyị (ọ na-arịa ọrịa ụbụrụ isi), nke mere ka ha na-elekọta ya n'ime ọnwa abụọ ọ na-arịa ọrịa, mana ọgwụ e nyere ya arụghị ọrụ.
content_614	Nwaanyị ahụ na onwe ya kwuru sị na ọ bụ agụụ mere o ji na-eri ihe dịka ọlantị nakwa ego igwe na ihe ndị ọzọ.
content_614	Gịnị na gịnị ka e wepụtara?
content_614	Siddharatha Biswas bụ onyeisi ngalaba ndị na-awa ahụ n'ụlọọgwụ Rampurhat Government Medical College, kwuru na mgbakọ ego igwe ha chịpụtara pụtara 90.
content_614	O kwukwara na ha chịpụtara ihe ndị dịka ọla a na-agba n'imi, ọlantị, ọlaaka, elekere mgbanaka, ọla a na-anya n'olu nakwa ihe ndị ọzọ.
content_614	Kama ndị dọkịta kwuru na ha na-ele ya ọrịa dịka onye na-arịa ọrịa ụbụrụ isi.
content_614	Ihe nkiri a ga-amasị gị:
content_615	Akụkọ ndị dị mkpa taa bụ Fraide (26/7/2019):
content_615	A zọpụtaala ndị mba Turkey mmadụ anọ a tọọrọ
content_615	Ndị Turkey a zọpụtara na Kwara steeti
content_615	Ndị uweojii na Kwara steeti kwuru na ha azọpụtala ndị mba Turkey mmadụ anọ  ndị ntọ tọrọ na steeti ahụ.
content_615	Onyeisi ndị uweojii na steeti ahụ bụ Kayode Egbetokun gwara BBC  na azọpụtara ha n'ime ọhịa ụbọịchị Friade, abalị 26 nke ọnwa Julai afọ 2019.
content_615	A nwụchiburu otu onye n'ime ndị ntọ ahụ ụbọchị Tọzde, ma nwetakwa ndị ogbo ya abụọ ụbọchị Fraide., nke mere ka ndị otu ha tọghapụ ndị ha ji.
content_615	A tọrọ Senerapal dị afọ 40; Seyit Keklik dị afọ 25; Yasin Colak dị afọ 33 nakwa  Ergun Yurdakul dị afọ 35 bụ ndị ọrụ ụlọọrụ na-ewu ewumewu n'ụbọchị Satode gara aga ebe ha na-aṅụ mmanya n'ime obodo Gbale dị n'okpuru ọchịchị Edu, na Kwara steeti.
content_615	Ndị ntọ ahụ kwuburu ka e nye ha nde narị naira anọ , mechaa, gbadata na otu narị nde naira. Mana onyeisi uweojii kwuru na o nweghị ego a kwụrụ ha.
content_615	Ị hụla mpụtara WAEC ị lere n'ọnwa Mee na Juun?
content_615	Igwe mmadụ amalitela nchọpụta mpụtara ule WAEC ha lere n'ọnwa Mee nakwa Juun n'afọ a.
content_615	WAEC kpọrọ oku ka ndị mmadụ gaa mee nchọpụta mpụtara ha site n'akara Twitter ha.
content_615	WAEC Results 2018: Mmadụ 786,016 gafere ule afọ a
content_615	Na i mere nkeọma na Jamb apụtaghị na ị ga-aba Mahadum - Mahadum Lagos
content_615	Ha gosikwara usoro ndị mmadụ ga-esi mee nchọpụta a n'ịntanetị.
content_615	Lee ihe ha kwuru n'ịchafụ ebe a
content_615	Gaa na site ha bụ waecdirect.org
content_615	Denye akara njirmara ule gị n'ebe a ga-egosi gị
content_615	Họpụta afọ i lere ule gị
content_615	Họpụta ụdịrị ule ị lere
content_615	Depụta ọnụọgụgụ dị na kaadị (ị ga-azụta)
content_615	Depụta ọnụọgụgụ nzuzo kaadị gị
content_615	Ị tinye ihe niile a, ị zipu ya site n'ụzọ ha gosiri ebe ahụ.
content_615	NYSC agbarụọla ihu maka asambodo adịgboroja si mahadum dị n'Afrika
content_615	Ụfọdụ ndị Naịjirịa na-ekwu na ife ala nna adịchaghị oke mkpa tụmadị ọbụrụ na a ga-akọga ụmụ mmadụ na steeti na abụghị nke ha.
content_615	Ngalaba gọọmenti na-achịkọta ndị na-efe ala nna ha bụ NYSC agbarụọla ihu dịka ha na-ebo ebubo na  ụfọdụ mahadum n'Afrịka na-eresi ndị Naịjirịa etozughi etozu asambodo.
content_615	Ha kwuru na n'ọdịnihu, sọsọ mahadum ndị ụlọọrụ Naịjirịa na mba Afrịika dị icheiche nyochara ka ha ga anabata.
content_615	Na mba ofesi,
content_615	Mba Kenya ekwetala na ha ga-agụkọ nwoke, nwaanyị na ndị abụghị nwoke maọbụ nwaanyị na mba ha dịka ha na-akwado ibido ngụkọ mmadụ n'ọnwa Ọgọst.
content_615	N'egwuregwu,
content_615	FIFA amachiela otu onye ọrụ ngalaba bọọlụ na Sierra leone bụ Abu Bakarr Kabba ma daa ya nha dọla puku iri ise ebubo ịna aka azụ na nrụrụaka ndị ọzọ n'ihe gbasara bọọlụ.
content_615	Gee Nkeji ebe a
content_615	Ozil na Kolasinac agbalahụla ndị ohi
content_615	Kolasinac na Ozil
content_615	N'egwuregwu, ndị egwu Arsenal abụọ agbalahụla ọnwụnwa ndị ekperima abụọ chọrọ ịwakpo ha na London.
content_615	Akụkọ na-ekwu na onweghị ihe mere Mesut Ozil na Sead Kolasinac ebe ndị uweojii London ka na-achọ ndị mere ihe ahụ.
content_615	Ozil ji ụgbọala ya bụ Mercedes G Class 4x4 na ebe akpọrọ Golders Green Road mgbe ndị ohi ji ọgbaatumtum wakporo ha.
content_615	Mgbe ihe mere, Ozil hapụrụ ụgbọala ya gbaba n'otu ụlọnkwarị ebe a na-ere nrị ndị mba Tọọkị akpọro Likya ebe Kolasinac majawara ndị ahụ.
content_615	Ndị na-ere nri ebe ahụ bịara nyere ha aka chuwa ndị ekperima ahụ.
content_615	Onyeisiala Muhammadu Buhari ga-abata taa
content_615	Muhammadu Buhari
content_615	Onyeisiala Muhammadu Buhari nọ mba Liberia bụ ebe ọ ga-esonyere gọmenti mba ahụ n'emume ncheta mwere onwe ha.
content_615	Dika akwụkwọ ọkụekwe ya bụ Garba Shehu tinyere aka, Buhari ga adabatakwa Naịjirịa taa bụ Fraịde.
content_615	Ogbunmigwe agbala n'ogige IDP na Maiduguri
content_615	Ihe karịrị mmadụ nde abụọ bụ ndị bere ka ugo na-enweghị ebe obibi maka mwakpo Boko Haram, dịka ngakaba UNHCR si kwuo
content_615	Akụkọ na-eru anyị ntị bụ na ndị a na-eche na ha bụ Boko Haram gbara ogbunigwe n'ebe ndị gbara ọsọ ndụ na-anọ n'obodo Dalori dị nso na Mahadum Maịduguri.
content_615	Otu nwata akwụkwọ nọ na Mahadum Maịduguri kwuru na mgbọ tụrụ ụmụakwụkọ abụọ na- ekpe ekpere n'ime Mahadum ahụ.
content_615	EU achawala Boris Johnson ọkụ
content_615	Dịka Boris Johnson malitere ọru ka Praịm Minsita nke Mba Briten ndị EU agwala ya na ha aghịdị ege ya ntị maka atụmatụ o wepụtara maka Brexit
content_615	Maazi Johnson chọrọ ka ahazigharịa nkwekọrịta Briten na EU nwere maka ọpụpụ ha na otu ahụ.
content_615	Gee akụkọ ndị a niile n'otu nkeji
content_615	Akụkọ ga-amasị gị
content_615	'Anyị na-enwe mkparịtaụka ịzọpụta Leah Sharibu na ndị ọzọ a tọọrọ'
content_615	Delta steeti agwaala Principal kwụghachị nde Naira iri na otu
content_615	'Buhari na ndị Shia na-akpa nkata'
content_616	mmiri ara ehi
content_616	Ụlọ akụ ọha nke Naịjirịa bụ Central Bank (CBN) awụọla mmiri oyi na akụkọ na-efegharị n'ikuku maka mmachi ibubata mmiri ara ehi.
content_616	Central Bank, na-akwụkwọ mgbasa ozi he weputara n'akara Twitter ha sị na onweghị mgbe ha jiri chọọ ịmachị mmiri ara ehi si ofesi.
content_616	Ha si na ha chọgọdị ime ụdịrị ihe, ha enweghi ikike ya.
content_616	Ụlọ akụ a sị na ihe ha chọrọ ime bụ ibelata ego ofesi ha na-enye ndị na atụ mgbere mmiri ara ehi si ofesi.
content_616	Ha sị na nke a bụ iji nye mmepụta mmiri ara na Naịjirịa aka.
content_616	Central Bank sị na kemgbe afọ iri isii ndị Naịjirịa nwere nchekwube na mmiri ara ehi si ofesi - bụ ọnọdụ ọ sị agaghị enyere mba ahụ aka.
content_616	Ha kwukwara ha ga-enye ndị chọrọ imalite ịmepụta mmiri ara ehi na Naịjirịa aka ịhụ na atụmatụ ha pụtara ihe.
content_616	Ndị mmadụ tiri ezigbote mkpu maka akụkọ pụtara na.
content_616	Oby Ezekwesili, bụ onye bụbụ Minista na-ahụ maka nkuzi, nakwa nke ọra dị n'ala sokwa tinye ọnụ.
content_616	Ezekwesili sị na atụmatụ CBN ga-eme ka mmiri ara kọọ ma bulie ego ya elu.
content_616	Onye ọzọ ji akara @FinPlanKaluAja juru ma mmachi ọ ga-eme ka ụlọ ọrụ na-arụpụ mmiri ara ehi dị na Naịjirịa.
content_616	Tunnji Andrews dere na atụmatụ a CBN wepụtara ga-ewepụ ụzọ ụmụaka si ewete ihe metụtara erimodo.
content_617	'Yan Shia
content_617	Ndị Shia na-eme ngaghari iwe kemgbe 2015
content_617	Onyeisi ndị otu Islamic Movement of Nigeria (IMN) nke Ọdịda Anyanwu nke Naịjirịa bụ Muftau Zakariya gwara BBC na akụkọ na gọọmentị chọrọ ịkpọ ha otu na-eyi obodo egwu adịghi amapụha obi.
content_617	Muftau Zakariya na-etinye ọnụ na-akụkọ ụlọ ntaakụkọ Punch dere sị na ụlọikpe ukwu n'Abuja kpebiri na ndị Shia so n'otu na-eyi obodo egwu - bụ nke Bekee kpọrọ "terrorist group".
content_617	'Buhari na ndị Shia na-akpa nkata'
content_617	Ndị Shia gburu otu onyeisi anyị n'Abuja - Ndị uweojii
content_617	Muftau Zakariya jụrụ; "ọ bụ gini mere gọọmetị erubehị isi mgbe ụlọikpe nyere iwu ka atụhapụ Ibrahim El-Zakzaky?"
content_617	Ọ jụkwara ma ọ bụzi iwu mmachi ha ka gọọmentị ga-erubere isi?
content_617	Ọ ga-kwara n'ihu kwuo na uche ya bụ na ihe bụ usoro gọomentị ji chọrọ ịmachị ha.
content_617	"Ya bụru na ha sị na anyi bụ ndị oyi egwu, ịmara na onye ọbụla bụ onye Shia bụ onye oyi egwu. Nke a metụtara ma ndị uweojii, ndị na-arụ ọru dị iche iche nakwa ndi so na gọọmentị bụ ndi Shia."
content_617	Mufta kwuru na imachi ha dịka imachi ngalaba ndị nke kraịst dika Catholic ma o bụ ndị Ama Jehova.
content_617	Zakzaky malitere otu IMN mgbe ọ bụ nwata akwụkwọ na Mahadum ABU
content_617	Okwu ịmachị otu a bidoro fegharịwa ka ha na ndị ọrụ nchekwa na akwakọ isi n'Abuja dịka ha na-eme ngagharị iwe maka okwu Ibrahim el-Zakzaky.
content_617	El-Zakzaky nọ n'aka gọọmentị kemgbe afọ 2015.
content_617	Ụlọ ntaakụkọ Premium Times dere ubọchị 22 nke ọnwa Jụlaị na gọọmentị na-ahazị ịmachị ya bụ otu.
content_617	Muftau Zakariya gara n'ihu kwuo na ụjọ adighị ha ma kwuo kwa na ha dị njikere inwu maka nzọpụta onyeisi ha ma na ajụ kwa gọọmenti etiti na ha enwere ụlo mkpọrọ ka ajide ndị otu ha ruru mmadu nde iri na atọ.
content_617	BBC gbara mbọ ịnwete ndị na-ekwuru gọọmentị ka ha kwuo ma atụmatu a akuko sị na o si ụlọikpe pụta ọ bụ eziokwu, mana Garba Shehu, Femi Adesina na Laulu Akade asaghị mgbe ekwenti ha dara.
content_617	Bashir Ahmad, bụ onye na-enyere Onyeisiala Muhammadu Buhari aka n'ihe banyere mgbasaozi agba ọhụrụ, gwara BBC na ya amaghị maka ya bụ atụmatụ.
content_617	Ngagharị iwe ndị Shia na-eme
content_617	"Anyi ka si Liberia bata. Ndị ga-ama maka ya bu ndị ọru ikpe."
content_617	Ya bụ, BBC ka na-eme nchọpụta ma akụkọ ọ bụ eziokwu.
content_617	Dika Muftau Zakariya sị na ndị Shia dị nkwadobe ime ike ha ma hụ na onyeisi ha pụtara, ihe ji agadi n'ukwu ka jikwa ya.
content_617	Ọtụtụ mmadu anwụọla site na ya bụ ngaghari iwe dịka ndị Shia na ndị ọrụ nchekwa na-akwakọ isi - N'ime ha bụ onyeisi ngalaba "Operations" n'Abuja bụ DCP Usman A.K Umar, onye ntaakụkọ Channels nakwa ndị ofufe Shia.
content_617	Akụkọ ka na-abịa
content_618	Diego Costa
content_618	Diego Costa gosiri ihe ojiri bụrụ onye egwu ọpụrụiche ka onyere ọkpụ goolu anọ iji nyere Atletico Madrid aka tie ogbo ha bụ Real Madrid ezigbote ihe na obodo New York.
content_618	Costa - bụ onye emechara chụpụ n'asọmpị ahụ - nọ n'isi ọkpụ asaa Atletico ji sị Real na ọ bụ ha bụ eze Madrid.
content_618	Dani Carvajal nke Real Madrid natakwara akwụkwọ mee mee ka anya chawara ndị agba bọọlụ ọbara ọbara na ya bu asọmpị.
content_618	Thibault Courtois awụfeela Real Madrid
content_618	Zinedine Zidane ahapụla Real Madrid
content_618	C Ronaldo adọriela Atletico, Mancity akwọpịala Schalke ka agbụsị
content_618	Real chịtara sọsọ aja atọ mana nke ahụ agaghi ịkasị ha obi maka nke a bụ asọmpị atọ n'aghịrị ha ejighi mmeri laa.
content_618	Nke a na-abịa na-azụ Bayern Munich na Arsenal gbara ọkpụ abụọ ọkpụ ọkpụ abụọ na-egwuregwu Gareth Bale nyere otu goolu.
content_618	Okwu Gareth Bale banyere asọmpị a maka ọkwakọwala akpa ya na nkwado ịga otu egwuregwu Jiangsu Suning nke china.
content_618	O nwere nkwekọrịta ịnọ afọ atọ ebe ahụ.
content_618	Bale si na ọpụpụ ya bụ "Maka ọdinma mmadu niile"
content_618	Zinedine Zidane bụ onye nkuzi Real Madrid kwuburu na ọ ga-akara mmadụ niile mma ma nwaamadị a chọrọ ụzọ ya.
content_618	Cheta na Bale bidoro gbawara ndị otu bọọlụ Real Madrid Bọọlu na 2013.
content_618	Ndị otu bọọlụ Jiang Suning ga-akwu Gareth Bale otu nde Pounds kwa izu.
content_618	Ihe nkiri a ga-amasị gị:
content_619	TD Jakes and Forest Whitaker
content_619	Nke Igbo mere ọkacha mma? I lee anya, i ga-achọpụta na ebe ọbụla ihe na-aga nke ọma, aka onye Igbo na-adịkarị ya.
content_619	Maka etu ndị Igbo na-esi emekarị njem dịka ndị mbịarambịara, ọ bụghị ihe ọhụrụ ịnụ na ndị Igbo mụrụ nwa na mba dị iche iche.
content_619	Ụmụnwaanyị Igbo bụ 'olu gbajie boys'
content_619	Ihe ise na-ejikọta ndị Naịjirịa
content_619	Lee ka otiegwu Don Moen na Kirk Franklin na-asụ Igbo
content_619	Ka ọtutu afọ gachara, ọtutu n'ime ndị a amụrụ na mba ọzọ ọtụtụ afọ gara aga, amalitela iji teknụzụ na sayensị wee chọpụta na ha bụ ndị Igbo site na inyocha ihe a kpọrọ 'DNA' ha.
content_619	BBC Igbo na-atụle mmadu abụọ a so n'osisi ka osisi ma a bịa na mba Amerịka.
content_619	Mmadụ abụọ a egosikwala n'ezie na ha bụ ezi ụmụafọ Igbo n'ihi na ha na-eme ọfụma n'akaọrụ ha dị iche iche.
content_619	T.D Jakes
content_619	TD Jakes bụ onyendu ụka Kraist nke nwe ụlọụka a kpọrọ 'Potters House' ma bụrụkwa onye na-emeputa ihe onyonyo ama ama n'ụwa nille gburugburu.
content_619	TD Jakes bidoro ịka ụka dịka onyendu mgbe ọ dị naanị afọ iri abụọ na atọ n'afọ 1980.
content_619	Kama, ọtụtụ mmadụ amaghị na ndị nnanna nwoke a bụ ndị Igbo, nke mere ka ọ bụrụ nwaafọ Igbo.
content_619	'Israel na-emegide ụka Kraist'
content_619	Ọ dị mma itụ otu ụzọ n'ụzọ iri?
content_619	O kwuru na ndị Igbo bụ ndị a na-akpọ "Black Jews" ma kwuokwa na ndị Igbo bụ ndị na-agba mbọ.
content_619	Lee ihe onyeisioche n'ahu maka ndị Naijirịa nọ n'ofesi kwuru maka nkea:
content_619	Forest Whitaker
content_619	Forest Whitaker na-enyere ụmụaka ndị agha metụtara na mba Uganda aka.
content_619	Forest Whitaker bụ onye na-eme ejije na mba Amerịka nke a ma dịka "Hollywood".
content_619	Forest bidoro ime ejije n'afọ 1982.
content_619	Echiri ya echichi "Nwannedinamba" nke Nkwerre Imo steeti.
content_619	O mere nyocha 'DNA' were chọpụta na nnanna ya bụ onye Igbo.
content_619	Olaudah Equiano
content_619	" A bụ m onye eluigwe hụru n'anya" Olauda Equiano
content_619	Olauda Equiano bụ onye Igbo ndị ntọ tọọrọ n'obodo Isieke nke dị n'Imo steeti mgbe ọ dị afọ iri na otu.
content_619	Ndị ntọ a tinyere ya n'ụgbọmmiri nke buru ya gaa obodo Barbados.
content_619	Otu nwoke onyeocha bụ Micheal Pascal zụtara ya dịka ohu were nye ya aha Gustavus Vassa n'afọ 1754.
content_619	Micheal kuziere ya etu esi akpọ ugbọ were mechaa ziga ya obodo Briten ka nwunye nwanne ya guziere ya akwụkwọ.
content_619	E mechara, Robert King onye Amerịka were gote ya.
content_619	Robert King kwere ya nkwa na ọ ga enwere onwe ya ma ọ kwụọ ya Pọm iri anọ (nhata ya bụ Pom 5,400 n' 2018) n'afọ 1756.
content_619	Olauda kwuru ugwu a were nwere onwe ya n'afọ 1766.
content_619	Olauda Equiano dere akwụkwo ya ama ama nke ọ kporọ " The Interesting Narrative of The Life of OLauda Equiano, or Gustavus Vassa, the African" n'afọ 1789.
content_619	Akwụkwọ a kọwara ihe niile gbasara ndụ ya.
content_619	Olauda lụrụ nwanyị onyeocha, ha mụtara ụmụnwanyị abụọ.
content_619	Olauda nwụrụ n'afọ 1797.
content_619	Ọtụtụ ndị ọzọ dịkwa ka mmadụ abụọ a achọpụtala na ha gbara mgbọrọgwụ n'ala Igbo. N'otu n'otu, ha ga na-agbakwa onwe ha n'anwụ.
content_619	Akụkọ ga-amasị gị
content_619	Nwaanyị manye nwoke ka ya na ya nwee mmekọrịta, ọ bụ mwakpo n'ike?
content_619	A na-enyo ndị na-ele ihe onyonyo mmekọ nwoke na nwaanyị n'ịntanetị?
content_619	Nwaagboghọ a sị na ọ bụ 'oji egbe ezu' abanyela n'akpa ndị uweojii
content_619	"Ndị uweojii ekweteghị na ọ bụ ndị Fulanị wakporo m"
content_619	Ihe nkiri a ga-amasị gị:
content_619	Nke a ga-amasịkwa gị:
content_620	Zakzaky
content_620	Eji Sheikh Ibrahim El-zakzaky kemgbe afọ 2015
content_620	Onyeisiala Naịjirịa bụ Muhammadu Buhari ekwuola na atụmatụ ụlọ ikpe ukwu dị n'Abuja weputara maka otu akpọrọ "Islamic Movement of Nigeria" (IMN) abụghi maka ndị ofufe Shia.
content_620	Ụlọikpe ahu n'Abuja kpebiri na gọọmentị Naịjirịa nwere ikike itinye aha IMN n'ime akwụkwọ ndị na-eyi obodo egwu - Bu nke Bekee kpọrọ "Terrorists".
content_620	Ịkpọ anyị ndị oyi egwu agaghi egbochi ngagharịiwe anyị - Onye Shia
content_620	Ndị Shia gburu otu onyeisi anyị n'Abuja - Ndị uweojii
content_620	Ndị otu IMN - bụ otu ndị ofufe Shia - na-eme ngagharị iwe kemgbe afọ 2015 gọọmentị Buhari nwụchịkọrọ onyeisi ha bụ Ibrahim el-Zakzaky.
content_620	Gọọmentị ji el-Zazkzaky agbanyeghi na ulọikpe enyela iwu ka atụghapụ ya.
content_620	Dayo Akata bụ onyeisi ndị ọkaiwu Naịjirịa gwara ụlọ ntaakụkọ Reuters na ụlọikpe enyeal ha ikike imachị otu IMN.
content_620	Mana, ọnu na-ekwuru ndị IMN bụ Ibrahim Musa gwara BBC na ha amatabeghị maka atụmatụ a, mana ya bugoduru eziokwu, ọgaghị eme ka ha kwụsị ime ngagharị iwe maka onyeisi ya e ji.
content_620	Ọnụ na-ekwuru Onyeisiala Buhari bụ Garba Shehu gwara BBC na ọ bụ eziokwu na ha ga-esoro ihe ụlọikpe kwuru maka IMN, aman onweghi etu atumatu ahu ji metụta ndị ofufe Shia.
content_620	"Enwere nde kwa nde mmadu sonyere n'ofufe Shia na Naịjirịa achọghị nsogbu ma ncha. Gọọmentị na ha adịghị ese okwu. Onweghi onye ga anọchịrị ndị a n'ụzọ ime ofufe ha," bụ ihe Maazị Shehu kwuru.
content_620	O kwuru na ọ bụ "ịmachị ihe IMN na-eme ka gọọmneị chọrọ ime."
content_620	Abubakar Malami bụbụ Minista na-ahụ maka Ikpe na Onyeisiala Buhari
content_620	Ihe Ụlọikpe Kwuru
content_620	Akwụkwọ si ụlọikpe Ọkaikpe Tionye Maha kpebiri na "site ugbua gawa, onweghi ihe mere a ga-eji nye ụfọdụ mmadu ohere ịkpọ onwe ha Shia."
content_620	O kwuru na ụlọikpe nabata arịọrịo onwetere ịmachị otu ahụ si n'aka gọọmentị etiti Naịjirịa.
content_620	"N'iji machie otu a, ulọikpe na-enye Minista na-ahụ maka ikpe iwu ka edepute imachi a n'ime akwụkwọ mgbasa ozi abụọ dị na Naịjirịa."
content_620	Ndị IMN malitere ime ngagharị iwe n'afọ 2015 n'Abuja nakwa ebe ndi ọzọ na Naịjirịa.
content_620	N'izu gara aga, mmadụ 11 so n'otu ahụ nwụrụ mgbe hau na uweojii zutere.
content_620	Ndị uweojii na-ebokwe ha na ha gburu otu onyeisi ndị uweojii n'Abuja.
content_620	A na-ele anya na gọọmentị Naịjirịa maọbụ ngalaba na-ahụ maka ikpe ga-ekwupute mmachị IMN.
content_620	Nke a mee, IMN ga-abụru otu abụọ gọọmentị machịrị, dịka ha machiri otu "Indigenous Peoples of Biafra" nke eji Ipob mara n'afọ 2017.
content_621	Ọbụghị sọ sọ mmadu ka Igbo nwere. Igbo nwekwere nri ndị mmadụ a na-eri!
content_621	Ọ bụ onye amaghị maka Igbo na-agbagha okwu a.
content_621	Makana, ebe ọbụla ịgara n'ala Igbo ịga ahụrịrị nri eji eche nri, nke eji ezuike nakwa nke eji ataghari ọnụ.
content_621	Nke a pụtara na-agbanyeghị nri nke bụ nrị, enwere nke eji enye ya ume.
content_621	Ji ahụrụ ahụ sobu n'ime nri eji ejide afọ tupu erie nke bụ nri kpọọkpọọ, mana agba ọhụru emela ya nke ọpụrụiche.
content_621	Na mgbe ochie, ọ bụ ihe eji akasi arịkwọ obi ma a gaa ọrụ.
content_621	Nke a bụ makana isi ya dị mfe - nwere ji tinye n'ọkụ, kpacha ya ma ya yio, tinye ose na mmanụ, ticha aka banye oriri.
content_621	Ihe nkiri gosiri usoro esi ahazi ya nke ọma nakwa ụfọdụ ihe eji agwa ya.
content_622	Mkhitaryan
content_622	Moussa Dembele ji goolu abụọ gbarie ndị Arsenal obi ka ha zutere ịzọ Iko Emirates.
content_622	Na Pierre-Emerick Aubameyang nyere otu goolu na nkeji 35 e ji bido bọọlụ azọghị ha n'aka Lyon.
content_622	Arsenal nọ na-akpa ike ka goolu mbụ ahụ wụbara na mpio, mana ha amaghị ihe chere ha n'ihu makana Dembele bịara tete n'ụra n'ọkara nke abụọ ma zuo ha ike n'ahụ.
content_622	Arachaala Arsenal ka ofe nkupu
content_622	Leicester aṅụọla Arsenal ka 'akpụrụ achia'
content_622	Arsenal anarala ọgwụgwọ nsọ n'aka Everton
content_622	Goolu abụọ nyere Lyon mmeri 2 - 1 ha ji merie, sụbachara na nkeji 66 na nkeji 76.
content_622	Gabriel Martinelli Arsenal ka zụrụ azụ chere na ọ gbakpuola goolu mbụ ọ na-enye dịka onye Arsenal ka batara ọhụrụ, mana a gụfuru ya tupu Dembele emewaa ha obi.
content_622	N'agbanyeghi na ọ bụ asọmpi enyi na enyi, ọ bụ asọmpi ndị otu egwuregwu ndị ụlọọrụ Emirates na-akwado, na-agba kwa afọ.
content_622	Mustafi na ndị otu ya kpudoro ihu n'ala ka obi na-agbawa ha maka mmeri e meriri ha
content_622	Ndị otu egwuregwu abụọ a gbachiri nkịtị ka otu nkeji gafee; iji kwanyere Jose Antonio Reyes nwụrụ anwụ n'ọnwa Juun ugwu.
content_622	Ihe nkiri a ga-amasị gị:
content_623	Ụlọelu ahụ dara na Bariga
content_623	Ụlọ ịda na Legọs abụzịghi akụkọ ọhụrụ.
content_623	Ndị mmadụ ka tọrọ n'okpuru ụlọelu nke dara n'ogbe Osasa nke dị na Bariga na Legọs Steeti n'abalị ụnyaahụ bụ ụbọchị ụka.
content_623	Ndị ọrụ gbata gbata  gọọmentị Legos dị iche iche nọ ebe ahụ ụgbua na-achọ otu ha ga-esi zọpụta ndị tọrọ atọ.
content_623	Ụlọ adaala n'Abraka, Delta steeti
content_623	Ụlọ adagbuola nwaokorobịa n'Enugwu
content_623	Building collapse: Ihe isii mere ọtụtụ ụlọ ji ada
content_623	Onye ntaakụkọ BBC nọ ebe ahụ kwuru na a kpụpụtala mmadụ isii mana amabeghi mmadụ ole ka tọrọ n'ala.
content_623	Ọnụ na-ekwuru ụlọọrụ gbatagbata nke steeti Legọs bụ Kenny Adebayo gwara BBC na ha ga-agbalị ole ha nwere ike iji hụ na a zọpụtara ndị nile ya bụ ihe metụtara.
content_623	Ụlọelu dara na Bariga
content_623	Ụlọ ọdịda bụzị ihe na-eme kwa daa na Legọs.
content_623	Aisha Buhari gara ileta ndị ụlọ dakwasịrị
content_623	'Onweghị onye nwụrụ n'ụlọ arụwara kamgbe afọ 20 dara n'Owerri' - Ndị agbataobi
content_623	Igwe eji rụọ ụlọ dara n'Onitcha esighị ike - Engr. Aniekwena
content_623	N'ọnwa Maach afọ a, otu ụlọakwụkwọ dara na mpaghara Ita Faaji nke Legọs.
content_623	Mmadụ iri na asatọ nwụrụ n'ihe mberede ahụ ebe mmadụ iri anọ na otu.
content_623	Ndị ọrụ gbatagbata na-agbalị ịkpọpụta ndị ka tọrọ n'ụlọ ahụ
content_623	Akụkọ ka na-abịa.
content_623	Lee akụkọ ndị ọzọ ga-amasị gị:
content_623	Ndị nwụrụ anwụ eruola 65 na mwakpo akwamozu Maiduguri
content_623	Nkata ọhụrụ ndị Gọvanọ ọwụwa-anyanwụ na-akpa maka nchekwa
content_624	Ebubo na ụta na-aga n'ihu maka ihe mere na ụlọahịa nwunye Rochas Okorocha bụ Nneoma Okorocha n'Owerri.
content_624	Ọ bụ ebe ahụ ka Kọmiti na ahụ maka ịnapụta akụ na ụba Imo steeti ndị mmadụ buuru laa na mgbe gara aga.
content_624	Ada Rochas Okorocha bụ Uloma Rochas-Nwosu onye nọ n'ụlọahịa ahụ mgbe ihe a mere na ụbọchị Fraide kwuru na ndị ọrụ ahụ ejighị ezigbo akwụkwọ ụlọikpe nyere bịa.
content_624	'Ngagharịiwe ụmụnwanyị Imo mere ziri ezi iji kwado Uloma Nwosu'
content_624	Uche Nwosu ọ ga-aga n'ụlọikpe?
content_624	Ọnụ na-ekwuchitere ndị APC n'Imo steeti agbasola Uche Nwosu
content_624	O kwukwara na otu onye n'ime ndị ahụ bịara ya bụ njem mara ya akantị nke onyeisi ndị kọmitii ahụ bụ Jasper Ndubuaku gọrọ.
content_624	Ndubuaku kwukwara na ndị otu ha wetere akwụkwọ ikike na ụlọikpe magistrati nke dị n'Owerri were mee ya bụ njem.
content_624	Ụlọma sị na-okwu dawaara ha mgbe ọ sị ha weta akwụkwọ nyere ha ikike ịbịa na ya bụ ụlọahịa, mana akwụkwọ ha gosiri ya ejughị ya afọ.
content_624	BBC gbakwara onye ọkaiwu bụ Malachy Ugwumadu ajụjụ ka ọ gwa anyị ihe kwesiri ịdị na akwụkwọ ikike "search warrant".
content_624	Ugwumadu kwuru na ezigbo 'search warrant' kwesiri isi n'aka ezigbo ụlọikpe ma buru aha onye e ji maka ya nye ya nakwa ebe e ji maka ya nye ya.
content_624	Ọ bụrụ na edehie aka na otu n'ime ihe ndị a, ọ bụghị ya.
content_624	Gee ọnụ okwu Ugwumadu:
content_624	Nke a bụ akwụkwọ ikike Uloma sị na ndị kọmitii ji bịa n'ụlọahịa ya
content_624	Lee ihe nkiri nwereike ịmasị gị
content_624	Akụkọ ga-amasị gị
content_624	Ndị nwụrụ anwụ eruola 65 na mwakpo akwamozu Maiduguri
content_624	Lee ihe i ga-eji tichie mmiri ara ehi
content_624	Asambodo agbamakwụkwọ gị ọ bụ adịgboroja?
content_625	Mkpa mkpa Boko Haram na-akpa na Naịjirịa abụghị otu nke o ji abụ abụọ.
content_625	Linda Gordians bụ otu nwaanyị Boko Haram naghara di ya n'oge ya erughị eru.
content_625	Ọ gwara BBC Igbo etu ya na ihe si eme ugbua.
content_625	Cheta na taa bụ ụbọchị Mondei nke ọnwa July iri atọ mere ya afọ iri Boko Haram bidoro kpawa mkpa mkpa n'ala Naịjirịa.
content_626	Akụkọ dị mkpa 30-7-19:
content_626	G
content_626	Ndị Sineti akwadola nhọpụta a họpụtara mmadụ 43 dịka mịnịsta
content_626	Ndị Ụlọomeiwu
content_626	Ndị Sineti akwadola nhọpụta a họpụtara mmadụ 43 dịka mịnịsta.
content_626	Ha mere nke a n'ụbọchị Tuzde ka ha mechara  nnyocha mmadụ iri abụọ na atọ (23) ma hapụ iri abụọ(20) ka ha lawa na agbaghị ha ajụjụ ọbụla.
content_626	Cheta n'izuụka gara aga onyeisiala wepụtara aha mmadụ iri anọ na atọ bụ ndị họpụtara  ga-eso ya rụọ ọrụ dịka mịnịsta.
content_626	Sineti nyochara Lai Mohammed  na ndị ọzọ taa
content_626	Lai Mohammed na-ekwu na ndị nkatọ bụ ndị ụgha makana onyeisiala anwaala.
content_626	Taa ka o rutere Lai Mohammed onye bụbu mịnista mgbasaozi ime nyocha nke ya n'ụlọ omeiwu ukwu maka ndị a họpụtara ga-eso onyeisiala Buhari arụ ọrụ dịka mịnịsta.
content_626	Mana ọtụtụ ndị omeiw si steeti ya bụ Kwara rịọrọ ka a hapụ ya ka ọ lawa na ajụghị ya ajụjụ ọbụla.
content_626	Cheta na ndị otu ndọrọndọrọ PDP chọburu ka e ziga aha ndị ahụ na nke ndị EFCC n'ihi na ha sị na ọtụtụ n'ime ha bụ ndị aka ha adịghị ọcha.
content_626	Ikpe El-Zakzaky
content_626	Sheikh Ibrahim Zakzaky
content_626	Ikpe gbasara ịtọhapụ onyeisi ndị otu Shiite bụ Ibrahim El-Zakzaky ga-ebi n'abalị ise nke ọnwa Ọgọst dịka ụlọikpe ukwu dị na Kaduna si kwuo ụnyahụ.
content_626	El-Zakzaky na nwunye ya na-arịọ ụlọikpe ahụ ka o nye ha ikike ịga mba India ga leta ahụike ha anya.
content_626	Ụgbọelu dara n'ụlọ
content_626	N'ofesi, mmadụ iri na asaa alaala mmụọ dịka obere ụgbọelu ndị agha dara n'ike n'ogbe ebe ndị mmadụ bi na Pakistan.
content_626	N'aka nke ọzọ, mmadụ iri ise na asaa nwụrụ n'ọgbaghara daputara n'etiti otu abụọ n'ime ụlọmkpọrọ dị na Para State nke mba Brazil.
content_626	Gareth Bale agbaala arụkwaghịm
content_626	N'egwuregwu, Gareth Bale agaghị eso ndị otu Real Madrid gaa mba Germany ebe ha nwere asọmpi enyi na enyi ha ji akwadọ maka mmalite afọ bọọlụ ọhụrụ.
content_626	Obi adịghị bale mma n'ihi na Real Madrid gbochiri ya ịga mba China ebe ekwere ya nkwa iji nkata bunye ya ego kwa izu ụka ọbụla.
content_626	Nnamdi na-ayọkọ ego maka Biafra
content_626	Akụkọ na-eru anyị ntị na-akọwa na Nnamdi kanu bụ onyendụ ndị Indigenous People of Biafra, Ipob ehibela ngalaba ọrụ akpọrọ Biafra Aid Foundation bụ nke ọ sị na ọrụ ha ga-enyeaka ị me ka mbọ mnwereonwe Biafra gbapụ ya ọsọ.
content_626	Kanu kwuru nke a na njem ya na mba US bụ ebe ọ siri na ụlọọrụ a ga-enyeaka ịhazị ọrụ gbasara mnwere onye Biafra na mba ahụ.
content_626	Kpọpụta Nnamdi Kanu
content_626	Ọkaikpe ga-ekpe Nnamdi Kanu ikpe abịaghị ụlọikpe taa
content_626	Nnamdi Kanu na-agbọ ụja n'efu - Arewa
content_626	Ọ sị na ụlọọrụ ahụ ga-enwe akara ụlọakụ ebe ndị mnwereonwe Biafra na-echu uchu ga-akwụnye onyinye afọojuju ha kwa ọnwa.
content_626	N'akwụkwọ o binyere aka na US, Kanu si na ndị niile mwereonwe Biafra meturu n'obi nwere ike ịkwunye otu dọla kwa ọnwa ruo mgbe ya bụ mnwereonwe ga-abịa na mmezu.
content_626	Nnamdi Kanu: Ihe gbara ọkpụrụkpụ n'okwu ya
content_626	Nnamdi Kanu kọwaa etu i si gbalarị Egwu Eke - Uwazuruike
content_626	Odeakwụkwọ mgbasa ozi Ipob bụ Emma Powerful gụpụtara nke a.
content_626	Lee ihe nkiri
content_626	Akụkọ ga-amasị gị
content_626	Rauf Aregbesola awụferela nyocha ụlọomeiwu ukwu
content_626	Nkata ọhụrụ ndị Gọvanọ ọwụwa-anyanwụ na-akpa maka nchekwa
content_626	Ekwe ndị Lyon akụọla Arsenal n'isi
content_627	Abubakar Shekau
content_627	O meela afọ iri kamgbe ndị otu Boko Haram bidoro kpawa ike ọjọọ na Naịjirịa, na-egbu ndị mmadụ, na-atụ ogbunigwe, ma na-atọrọkwa ndị mmadụ.
content_627	Nke a bidoro dịka ndị uwe ojii gbuchara onye malitere otu ahụ aha ya bụ Mohammed Yusuf n'afọ 2009.
content_627	Kamgbe ahụ, puku kwuru puku mmadụ anwụọla n'aka ndị otu ọjọọ a akpọrọ Boko Haram, tụmadị na mpaghara ugwu Naijiria.
content_627	Etu Boko Haram si gbuo onyeisi agha na ndịagha atọ
content_627	Agha iyi ndụ egwu ebibeghị
content_627	Boko Haram wakporo anyị n'ezie - Ndị agha Naịjirịa
content_627	Ndị agha ndị Naijiria nakwa agba mbọ kamgbe ahụ iji kwụsị ya bụ otu, mana onwebeghi isi.
content_627	Ugboro ugboro ka ndị isi ndị agha Naijiria kwuru na ha egbuola Abubakar Shekau bu onye isi ndi Boko Haram.
content_627	Mana ha ncha bụcha asị asị n'ihi na Shekau ka dị ndụ ebe ndị otu ya ka na-eyi Naijiria niile egwu.
content_627	Lee ugboro ise e kwuru na Shekau anwụọla:
content_627	Abubakar Shekau kwuru na ọ chọrọ ịkewara obodo nke aka ya ebe onye ọbụla ga
content_627	Nke mbụ bụ n'afọ 2009 mgbe ndị orụ nchekwa Naijiria wakporo ndị Boko Haram ma gbuo ihe ruru narị mmadụ n'ime ha. Ha kwuru na Shekau so n'otu n'ime ndị ahụ e gburu, mana oteghi aka, ndị Boko Haram wepụtara ihe onyoonyoo gosiri na nwa amadị ahụ ka dị ndụ.
content_627	Nke abụọ bụ n'ọnwa Ọgọst 2013. Ndị agha Naijiria kwuru na ha na ndị otu ọjọọ ahụ kwatara. Ha kwuru na mgbọ tụrụ Shekau na ebe ọjọọ nke na onweghi ihe ga-eme ka ọ dị ndụ. Mana ka otu ọnwa gachara, a hụkwara Shekau na ihe onyoonyoo ndị Boko Haram ebe o kwuru na onweghi ihe ọbụla mere ya.
content_627	Dapchi: Gọọmenti emeribeghi Boko Haram - Massob
content_627	'Boko Haram emerighị anyị'-Ndị agha Naịjirịa
content_627	Boko Haram ji 'drone' enyo anyị - Ndị agha Naịjirịa
content_627	Ọzọkwa, n'afọ 2014, ndị agha Naịjirịa kwuru na ha agbagbuola Shekau n'ọgụ ha na ndị Boko Haram lụrụ na Konduga. Ndị agha mba Cameroon sokwara kwuo na nke ahụ bụ ezịokwu. Ha gakwara n'ihu wepụta foto otu onye nwụrụ anwụ ha sị na ọ bụ Shekau.
content_627	N'afọ 2015, onyeisiala nke mba Chad bụ Idriss Deby kwuru na nke Boko Haram agaala n'ihi na onyeisi ọzọ ewerela ọchịchị n'aka Shekau maka na ọ laala mmuọ.
content_627	N'afọ 2016, ndị otu agha ụgbọelu Naịjirịa kwuru na ha tụrụ ogbunigwe n'ebe Shekau na ndị otu ya zoro. Ha kwuru na Shekau merụrụ nnukwu ahụ nke na ọghaghị ịnwụ.
content_627	Boko Haram mechara kewaa ụzọ abụọ
content_627	Ka ọ dị ugbua, otu ndị Boko Haram agbakeela ụzọ abụọ, otu ụzọ gaa dịnyere ndị otu oyi egwu nke mba Iraq a kpọrọ ISIS.
content_627	Ihe Buhari gwara ndị agha na Maiduguri
content_627	Hapụrụ anyị ụmụ anyị - Aisha Buhari
content_627	Ha na-akpọ onwe ha "Islamic State in the West African Province" (ISWAP).
content_627	Cheta na ọ bụ ndị otu ọjọọ a tọọrọ ụmụakwụkwọ ụmụnwanyị 276 n'ụlọakwụkwọ ha na Chibok, Borno Steeti, n'afọ 2014.
content_627	N'afọ 2018, ndị Boko Haram tọrọkwaara ụmụakwụkwọ otu narị na ise n'ụlọakwụkwọ ha dị na Dapchi, Yobe Steeti, mechaa tọhapụ ha.
content_627	Boko Haram awakpoola Maiduguri ọzọ
content_627	Kedụ isi ụka Naijiria na Boko Haram?
content_627	Nwunye dibia Boko Haram achịliela aka elu
content_627	Mana otu onye n'ime ụmụakwụkwọ ahụ aha ya bụ Leah Sharibu ka nọkwa n'aka ndị Boko Haram.
content_627	Akụkọ kwuru na gọọmentị kwụrụ Boko Haram nnukwu ụgwọ tupu ha atọhapụ ụmụakwụkwọ ahụ, mana gọọmentị ka na-agọ agọ.
content_627	Akụkọ na ihe nkiri ga-amasị gị:
content_627	Obodo Brass abanyela oriri n'elu Whale
content_627	'Ndị kọmitii gọọmenti Imo steeti ji akwụkwọ ikike adigboroja' - Uloma Rochas Nwosu
content_627	Nkata ọhụrụ ndị Gọvanọ ọwụwa-anyanwụ na-akpa maka nchekwa
content_628	Mohammed Adamu na El-Zakzaky
content_628	Akụkọ na-eru anyị ntị ugbua na-ekwu na gọọmenti etiti amachiela otu ndị na-ekpe Alakụba a kpọrọ Islamic Movement in Nigeria (IMN)  nke onye ndu ha bụ Ibraheem El-Zakzaky kpọmkwem.
content_628	Onyeisi ndị uweojii bụ Mohammed Adamu, onye kwupụtara nke a na mkparịtaụka ya na ndị ntakụkọ nwere n'Abuja ụbọchị Tuzde.
content_628	Shiites: Ndị uweojii anwụchiela mmadụ 400
content_628	Ihe 'Channels' kwuru maka ọnwụ Precious
content_628	Etu okwu Lai Mohammed maka El-Zakzaky si bute okwu
content_628	'Buhari na ndị Shia na-akpa nkata'
content_628	Adamu kwuru na ndị uweojii ga na-ahụtazị  otu Shi'ite dịka ndị oyiegwu dịka ụlọikpe siri kpebie.
content_628	Cheta na ụbọchị Fraide Ụlọikpe Ukwu dị n'Abuja  nke ọkpaikpe Nkeonye Maha nọ n'isi ya nyere mkpebi n'akwụkwọ nke gọọmenti etitu gbara machiri  otu IMN dịka 'otu na-eyi ndụ egwu.'
content_628	Mana ndi ọkachamara n'ihe gbasara nchekwa na-ekwu na mmachi a machiri ndị Shia  agbasoghị usoro ọchịchị onyekwuouche ya.
content_628	Uzoma Anyakora, onyeisi ụlọọrụ 'Spider Security' kwuru na "gọọmenti soro bute ọgbaghara ndị Shia ebe ụlọikpe nyere iwu ka a hapụ onyeis ha, ha jụụ ịhapụ ya."
content_628	Anyị nwụchiri ndị Shiite 115- Uweojii
content_628	Akụkọ dị mkpa taa: Tọghapụ Elzakzaky - Shiite
content_628	Amnesty International katọrọ mmachị ahụ si na o megidere ikike ịgbakọ nakwa nke mmadụ ikpere chi masiri ya nakwa.
content_628	Lee njirimara otu oyiegwu
content_628	Lee ihe ndị ị ọ ga-abụ ịhụ ị mara na otu bụ ndị oyiegwu, dịka otu UNOC siri kọwaa
content_628	1.  Ha na-akpa mkpamkpa dịka ogbugbu mmadụ, ịtọrọ mmadụ,isunye mmadụ maọbụ akụnaụba ọkụ na mpụ ndị ọzọ yiri ha
content_628	2. Ha na-achọ ime ka ọha na-atụ ha egwu
content_628	3. Ha manye gọọmenti ka ha mee maọbụ hapụ  ime ihe
content_628	N'otu aka ahụ, Anyakọra kwuru na njirimara ndị oyiegwu
content_628	4. Ha  bụ otu na achọ mkpa nke onwe ha., ha anaghị achọ ọdịmma ọha
content_628	5.  Ha bụ ndị ogbuaraọbara, ha na-achọ ịna-akwafu ọbara
content_628	6. Ha amaghị Chukwu nke ha naenwe obi mmadụ
content_628	7. E nyeghị ihe ha na-akpa ha, ha achọ igbu mmadụ
content_628	8. Ha na-enweta nkwado site na ndị mmadụ maọbụ mba ndị ọzọ
content_628	9. Mkpamkpa ha na-eme ndị mmadụ anaghị enwe ịkpe aga ebe ndị ha chọrọ ịga.
content_628	Akụkọ ga-amasị gị:
content_628	Ihe Enugu state ji bụrụ 'baby ọkụ' mma zuru ahụ
content_628	Lee ndị America chọpụtarala na ha bụ ndị Igbo
content_629	Innocent Chukwuma
content_629	Innocent Chukwuma
content_629	Ụgbọala anyarala anya bụ ezigbo ahịa na-aga ahịa na Naịjirịa nakwa gburugburu Africa.
content_629	Mba China dịka ha tetere n'ụra ọhụrụ wee sị ka ha soro mịta nnukwu akụ na ụba si na ya bụ ahịa apụta nke mere ka ha malite ịtụbata ụgbọala anyarala anya na mba Africa, Asia nakwa Europe.
content_629	Innoson azaghị oku ụlọịkpe
content_629	'Iwu Ụlọikpe nyere ka a kpụta Innoson gbara anyị gharịị'
content_629	Etu o si metụta Naịjirịa
content_629	Innoson na-arụpụta ụgbọala dị ịcheịche
content_629	Ngụkọ pụrụiche na-egosi na nani ụgbọala anyarala anya melitere n'ogo pasenti iri asatọ (80%) ego si na azụmahia ụgbọala pụta na Naịjiịa n'afọ 2016.
content_629	Ụfọdụ ụmụ Naịjirịa na-ekwu na atumaatụ a ga-amagbu onwe ya mana otu onye Igbo bụ naanị ụlọọru ya na-emepụta ụgbọala na-ekwu na ya bụ atụmaatu ga-emebiri ya ahịa.
content_629	Mana o kwuru na onweghị onye Naịjirịa ụta dịrị makana ego ụgbọala anyarala anya dị ọnụ ala.
content_629	Innoson kwuru na ọ bụrụ na onye na-emepụta ụgbọala na Naịjirịa ezi nkwado, ụgbọala ọhụrụ ga-eruteli onye ọbụla aka makana etu ihe si dị na Naịjịria ugbua anaghị enyecha ndị mmepụta ihe ohere irite uru dịrị ha.
content_629	Ihe mere Anambra state ji bụrụ 'ọmalịcha nwaanyị' a kpụ n'ọnụ
content_629	Buhari ebibiela ndị otu Boko Haram - Ụlọọrụ onyeisiala
content_629	Mbọ niile BBC Igbo gbara ịnụta n'ọnụ Garba Shehu bụ ọnụ na-ekwuru gọọmenti n'ekwenti kpụrụ n'ala.
content_629	Akụkọ ndị ga-amasị gị:
content_629	Ihe ị kwesiri ịma maka nwafọ Naịjirịa Boris Johnson họpụtara
content_629	Ihe Enugu state ji bụrụ 'baby ọkụ' mma zuru ahụ
content_629	Ndị Aba ebola ndịagha Naịjirịa ebubo mkpagbu
content_630	Akụkọ ndị dị mkpa
content_630	Buhari na asambodo ya
content_630	Keduzị asambodo nke a Buhari ji?
content_630	Onyeọrụ 'West African Examination Council' agwaala ụlọikpe na onyeisiala Muhammadu Buhari mere ule 'Cambridge University Assessment International Education' nke Cambridge na Waec gbakọrọ ma na ihe o nyere abụghị asambodo Waec, ọ bụ mpụtara ule ya.
content_630	Osidehinde Adewunmi onye bụ osote onyeisi Waec rụọrọla ọrụ n'ụlọọrụ ahụ afọ 30 kwuru na Buhari so na mmadụ iri na asatọ lere ule ahụ n'afọ 1961.
content_630	Atiku abụghị onye Naijiria - APC
content_630	Aka m Atiku gụọ akwụkwọ- Buhari
content_630	Kagbuonu ma megharịa ntuliaka ọkwa onyeisiala - Atiku
content_630	Ọ gara n'ihu kwuo na Buhari lerere sọbjet asatọ ma nweta ise gụnyere  - Oral English- C5; History- A3; Geography- C6; Hausa- C5 nakwa Health Science- C6.
content_630	Mana mgbe a jụrụ Adewunmi ma mpempe akwụkwọ ahụ ebere ihe o nwetara abụ asambodo waec. Ọ sịrị  mba na "ọ sịghị na waec.".
content_630	Okwu si n'obi gọọmentị etiti na-ekwu na Onyeisiala Muhammadu Buhari ebibiela otu oyiegwu na-akpa mkpamkpa na Naịjirịa kemgbe afọ iri bụ Boko Haram.
content_630	Islamic Movement in Nigeria: Anyi ga-akwụsi ngaghariiwe
content_630	Otu ndị Shia nke onye ndu ha bụ El-Zakzaky ekwuola na ha ga-agba jim na ngaghariiwe ha na-eme nke ha ji ekwu ka a tọhapụ onyeisi ha.
content_630	N'akwụkwọ ozi ha wepụtara ụbọchị Wenezde nke onyeisi mgbasaozi ha bụ Ibrahim Musa binyere aka, ha kwuru na mkpebi a bụ n'iji nye ohere ka ekpezie okwu ahụ dịka ndị nwere agba siri tụnye ha n'alo.
content_630	Anyị agaghị amachị ndị Shia ife ofufe ha - Buhari
content_630	Ịkpọ anyị ndị oyi egwu agaghi egbochi ngagharịiwe anyị - Onye Shia
content_630	'Buhari na ndị Shia na-akpa nkata'
content_630	Cheta na ngagharịiwe a tara isi ndị uweojii na mmadụ nkịtị dịka ndị uweojii na ndị Shia kwatara n'Abuja na nsonso.
content_630	Buhari ebibiela ndi otu Boko Haram- Ụlọọrụ onyeisiala
content_630	Buhari bidoro njem nleta n'obodo ndị nwere ọgbaghara na Naịjirịa nke gunyere Taraba, Plateau, Benue tupu ọ gawa Yobe.
content_630	N'akụkọ ozi ha ziputara, ha kwuru sị na ihe fọrọ ugbua bụ ngwọkọta ihe fọrọ na Boko Haram, ndị omekome gbara ọsọ, ndị alakụba nọ na Maghreb nakwa ụfọdụ ndị omekome si mpaghara ọdịda-anyanwụ Afrịka.
content_630	Cheta na Atiku Abubakar na otu PDP gbara Buhari akwụkwọ banyere ntulikaka 2019 ebe ha na-ekwu na Buhari agụzughị akwụkwọ ịchị dịka onyeisiala.
content_630	IPOB adọọla aka na nti
content_630	Nnamdi Kanu kwuru ka ndị otu Ipob gbajọọ ntuliaka na-abịanụ
content_630	Ndị otu IPOB etinyela ọnụ ma kagbuo ihe ha kpọrọ mmegide na mkpagbu a sị na ndị agha mere ndị aka ha dị ọcha n'Aba dị n'Abịa steeti.
content_630	Nke a na-abịa dịka akụkọ pụtara na ndị agha kpụrụ ndị bu isi dada isi, tie ha ihe ma nwụchiekwa ha n'ụbọchị satọde gara aga.
content_630	Ụmụakwụkwọ Sudan na-ewe iwe
content_630	Ụmụakwụkwọ yi afe akwụkwọ ha na-eme ngagharị iwe
content_630	Ị nụrụ ihe na-eme na mba Sudan ebe ụmụakwụkwọ na-eme ngagharịiwe maka ndị otu  ha anọ a gbagburu n'ọgbakọ ha gara n'obodo Kordofan?
content_630	Ndị agha na-achị obodo ha ejirila maka ya nye iwu sị ka e mechie ụlọakwụkwọ niile dị na mba ahụ bido taa ruo mgbe ha ga-ekwuputa ka e meghee ya.
content_630	Manchester United na-atụ mgbere Paul Dybala
content_630	Oge eruola mgbe ndị na-akwado Manchester United ga-ebido imali elu dịka ha na-ekwu okwu ịzụta Paulo Dybala?
content_630	Akụkọ kwuru na ha na ndị Juventus na-ekwu okwu maka ịzụta nwaamadị a si mba Ajentina.
content_630	Nkeji
content_630	Ihe nkiri a ga-amasị gị
content_631	Grace Egbo
content_631	Grace Egbo, Ogochukwu Anoike na ndị ntaakụkọ ndị ọzọ akọọla akụkọ ntaramahụhụ ha gabigara n'aka onye omeiwu Ebonyi steeti bụ Nkemka Onuma.
content_631	Ha kwuru na Onuma gwara ndị akpụobi so ya n'azụ ha tie  ndị ntaakụkọ ahụ mgbe ha na-achọ ịgba otu onye a họpụtara dịka Kọmishọna ajụjụọnụ.
content_631	Ndị ntaakụkọ n'Enugwu emela ngagharịiwe banyere mmegbu
content_631	Ụzọ anọ ndị ọrụ ntaakụkọ sị ahụshi anya n'ọrụ
content_631	Na ịkọwa ihe ọ gabigara, Grace Egbo , onye ntaakụkọ Tribune gwara BBC Igbo n'ekwentị na "Ọ kụrụ m aka n'afọ mgbe ọ na-adọrọ nwoke ahụ (Kọmịshọna), adị kwa m ime"
content_631	Onye ọzọ ihe a metụtara bụ Ogochukwu Anioke, onye ntaakụkọ The Nation gwara BBC na ọ merụrụ ahụ dịka na-agbalị ịzọpụta onwe ya n'aka ndị na-eti ya ihe.
content_631	Mmetọahụ: Ndị ntaakụkọ akpasuola mmadụ iwe
content_631	Anioke ka ọ kọọrọ BBC sị "Ka m na-achọ ịbanye ụgbọala m, ha-ejide ụzọ ya tibe m ihe."
content_631	"Ọ bụ onyeisi anyị Tony Nwizu bụ onye zọpụtara m n'aka ha."
content_631	Nkemka Onuma bụ nke eboro ebubo ịwakpo ndị ntaakụkọ n'Ebonyi steeti
content_631	Otu jịkọrọ ndị ntaakụkọ bụ Nigerian Union of Journalists (NUJ) nke ụlọọrụ Ebonyi tinyere ọnụ n'okwu site n'akwụkwọ ozi ha zipụtere n'ebe niile.
content_631	Ha katọrọ ya bụ ihe metụtara ndị otu ha ma nye Onumwa abalị atọ iji rịọ ha mgbaghara maọbụ ha ebute ọgbaghara.
content_631	Ndị mahadum IMT majara onye ntaakụkọ BBC
content_631	Atọhapụla onye ntaakụkọ DSS nwụchiri
content_631	NUJ jikwa ohere ahụ kpọọ oku ka ndị ọrụ nchekwa kpachapụ anya ebe ndị ntaakụkọ na-arụ ọrụ ha.
content_631	Ọnụ na-ekwuchitere ụlọomeiwu bụ Francis Nwifuru gwara BBC Igbo na ihe ahụ mere bụ asị ma kwukwa na ọ nụbeghi maka ya
content_631	O sịrị: Ọ bụ asị. Anụbeghị m maka ya."
content_631	"Onye na-emeiwu a na-eji akpụ obi abịa ebe ọ na-arụ ọrụ?"
content_631	Ndịagha Naịjirịa anwụchiela ndị ntaakụkọ Daily Trust abụọ
content_631	APC Rally: A gbara ndị ntaakụkọ abụọ egbe n'ọgbaghara dapụtara n'achụmnta vootu
content_631	BBC ka na-agbalị ịnweta Nkemka Onuma ka ọ bịa zara isi ya maka ebubo a eboro ya.
content_631	Grace Egbo kwukwara na ọ gaala ụlọọgwụ maka ihe a ma nata ọgwụ n'aka dibia Bekee ya.
content_631	Ihe nkiri ga-amasị gị
content_631	Akụkọ ga-amasị gị
content_631	Abubakar Shekau ọ bụzị nwamba nwere ndụ itoolu?
content_631	'Buhari gara sekọndịrị mana o nweghị asambodo Waec'
content_631	Ihe Enugu state ji bụrụ 'baby ọkụ' mma zuru ahụ
content_632	Akụkọ dị mkpa 31/7/19:
content_632	Nwa El-Zakzaky agbajọọla ọkwa na ndị Shiite akwụsịla ngagharịiwe
content_632	Sayyida Suhaila na El-Zakzaky
content_632	Sayyida Suhaila sị na ndị Shiite agaghị akwụsị ngagharịiwe ganye na a tọhapụ onye ndu ha
content_632	Nwa El-Zazaky, onyeisi ndị otu ndị na-ekpe ụka Alakụba a kpọrọ 'Islamic Movement of Nigeria' bụ Suhaila Ibraheem Zakzaky ekwuola na ngagharịiwe otu ahụ ka ga na-aga n'ihu rue na a tọhapụ onye ndu ha.
content_632	Onyeisi Ndị uweojii: Anyị ga-ewe ndị otu Shi'ites dịka ndị oyiegwu
content_632	Nke a bụ n'agbanyeghị na ọnụ na-ekwuru otu ahụ ahụ Ibrahim Musa kwuru n'ozi o wepụtara  na otu ahụ ga-achịsatụ ọwa na ngaghariiwe ha na-eme iji tie mkpu ka a tọhapụ onye ndụ ha bụ El-Zakzaky e ji eji kemgbe afọ 2015.
content_632	Musa kwuburu na ịkwụsị ngagharịiwe bụ iji nye ohere ka a kpezie nsogbu ha na gọọmenti etiti nwere.
content_632	Mana Sayyida Suhaila Zakzaky,  onye kwuru nke ya n'ihe onyonyo o wepụtara n' igwe okwu Facebook ụbọchị Tọzde, kwuru na ngagharịiwe ahụ ga na-aga n'ihu rue oge a tọhapụrụ El-Zakzaky.
content_632	Ihe ruru mmadụ 11 anwụọla n'ọgbaaghara n'Abuja
content_632	Ngagharị iwe ndị Shiite atala isi otu onye
content_632	Akụkọ dị mkpa taa: Tọghapụ Elzakzaky - Shiite
content_632	Gọọmentị machiri otu Shia dịka ndị otu ndị oyiegwu maka ngagharịiwe ha mere n'abali olemole gara aga nke tara isi ọtụtụ ndị mmadụ gụnyere otu onye uweojii na otu onye ntaakụkọ.
content_632	Ndị ndụ ndị Shiite sị na ha ga-aga ụlọikpe ịgbagha mmachi ahụ gọọmentị machiri ha.
content_632	Onyeisiala Buhari na ndị eze ọdịnala ọdịda anyanwụ nwere nzukọ n'Abuja taa
content_632	Onyeisiala Buhari ekwuola na gọọmenti ga na-ezipụ ndị agha na ndị agha ụgbọelu n'okporoụzọ awara awara iji buo agha megide ndị ntọ na ndị ojiegbeezu.
content_632	O kwukwara na ha nwere ike ịtụ ogbunigwe ebe ndị omekome na-ezo.
content_632	Security:  Ndị Gọvanọ ọdịda anyanwụ ekwuola o zuola bụ na o zuola
content_632	Nwata a tọrọ ya na Ibadan, zọpụta ya na Legọs
content_632	Legos nwere ijiegbezu 1315, ntọ 392
content_632	A zọpụtaala ndị mba Turkey mmadụ anọ a tọọrọ
content_632	Buhari kwuru nke a n' ọgbakọ nchekwa ya na ndị eze ọdịnala ndị si Ọdịda Anyanwụ Naijiria nwere n'Abuja ụbọchị Fraide.
content_632	3. Ọ sị na ọchịchị ya kpebiri itinye igwe na-ese foto n'okporoụzọ iji gbaa ihe zoro ezo n'anwụ.
content_632	4. Buhari kwekwara nkwa iwe ndị uweojii n'ọrụ site na ọkpụrụ ọchịchị niile  dị na Naijiria.
content_632	5. O kwukwara maka ihiwe ndị ọrụ nche. Ọ gara n'ihu kwuo na onye ọbụla dara iwu ga-ata ahụhụ ma kwe nkwa ichekwa onye ọbụla ebe ọ masịrị ya biri.
content_632	Nzụkọ Buhari na ndị eze ọdịnala na-abịa dịka mkpu maka ntọ, ori nakwa iwakpo ụmụnwanyị n'ike nke a na-ebo ndị Fulani Ochiehi na-arị elu na mpaghara Ọdịda-Anyanwụ.
content_632	Ihedioha akwanyerela ụmụakwụkwọ tuuru ugo ugwu
content_632	Gọvanọ Ihedioha kwere ụmụakwụkwọ abụọ ahụ nkwa agụmakwụkwọ n'efu
content_632	Ụmụafọ Igbo abụọ, Stephany Ugboaja na Favor Alozie  bụ ụmụakwụkwọ kacha mee ọfụma n'ule WAEC nke afọ 2019 n'Imo State enwetela ugwu ruuru ha dịka aka na-achị  Imo steeti bụ Gọvanọ Emeka Ihedioha kwere ha nkwa agụmakwụkwọ n'efu na mahadum ọbụla ha chọrọ.
content_632	Ha abụọ nwere A1 na 'subject' itoolu ha lere n'ụle ahụ.
content_632	Ebola ka na-akpakwa ike
content_632	Obodo Goma dị nsọ na mba Rwanda, Uganda nakwa Burundi.
content_632	N'ofesi, a na-atụ egwu na ọria Ebola nwere ike igbasa karịa na mba Congo DR dịka ọrịa ahụ gburu onye nke abụọ n' obodo Goma.
content_632	Ihe ruru mmadụ nde abụọ bi na Goma nke mere ka otu ahụike mbaụwa kwuo na Ebola nwere ike isi mba Congo gafee mba ndị ọzọ n'Afrịka.
content_632	Ụmụ Afrịka abụọ so bụru ọkacha agba bọọlụ n'ụwa
content_632	Mohamed Salah (onye Ejypt), Virgil van Dijk na Sadio Mane (onye Senegal) bụcha ndị otu egwu bọọlụ Liverpool nke mba England.
content_632	N'egwuregwu, otu FIFA ewepụtala aha mmadụ iri nke a ga-esi n'ime ha họpụta otu onye a ga-echi ọkaịbe n'egwuregwu bọọlụ ụmụnwoke n'afọ 2019.
content_632	Ụmụ Afrịka abụọ bụ Sadio Mane na Mohammed Salah so na ndị ewepụtara aha ha, tinyekwara ndị amabu ama dịka Cristiano Ronaldo, Lionel Messi, na Eden Hazard.
content_632	A bịa na nke ụmụnwanyị, Lucy Bronze na Ellen White nke mba England, nakwa Megan Rapinoe nke mba Amerika so na mmadụ iri a họpụtara.
content_632	Akụkọ ndị ga-amasị gị:
content_632	'Ntụbata ụgbọala China anyarala anya ga-emebi ahia anyị' - Innoson
content_632	Ndị Aba ebola ndịagha Naịjirịa ebubo mkpagbu
content_632	'Buhari gara sekọndịrị mana o nweghị asambodo Waec'
content_632	Lee ihe nkiri ga-amasị gị:
content_633	Otu onye n'ime ndị ndu otu jikọrọ ndị Naijiria  na-azụ ahịa na Gana a kpọrọ 'Nigerian Union of Traders Associations', (NUTA) bụ Kizito Obiora akpọọla oku ka gọọmenti Naijiria gbartara ụmụ Naijiria na-azụ ahịa na Gana Osọ enyemaka na nsogbu mkpagbu a na-agbagbu ha na mba ahụ.
content_634	Inye nwa sọsọ ara ọnwa isii mbụ ya n'ụwa ga-eme ka ọ too ọfụma ma gbasie ike n'akọ n'uche
content_634	Inye nwa sọsọ ara ọnwa isii mbụ ya n'ụwa ga-eme ka ọ too ọfụma ma gbasie ike n'akọ n'uche
content_634	Agara m ebe nkụzi tupu a mụọ nwa, lee ara a dụrụ adụ, akpa nra onye na-enye nwa ara- akwadozuola m dịka nwaanyị na-enye nwa ara.
content_634	Mana abalị abụọ m mụchara nwa, mmiri ara na-atụ kpọm kpọm. Agbalịrị m ịhịa aka, iri nrị nwere abụba, aṅụrụ m mmiriara ehi n'uju.
content_634	Mana ka abalị atọ gachara, onye 'midwife' nyere m iwu m mụ lọghachi n'ụlọgwụ n'ihi na agụ na-egbu nwa ọhụrụ m."
content_634	O siri ike
content_634	Í nye nwa ara: Ihe a na-atụ anya nakwa ihe na-eme ugbua
content_634	Mgbe ha kwụnyere igwe e ji amịpụta ara n'ụlọọgwụ mana kama mmiri ara, ihe gbapụtara bụ ọbara.
content_634	Ihe m nọ na-eche bụ: "Kedụ ihe na-eme m? Ọ bụ na-ahụ anabataghị ịbụ nne?" Ihe mere bụ na nwa m na-amịsị ara ike iji mịta mmiri ara nke mere ka ọnụara m biwachaa.
content_634	Ọ dị m ka ya bụrụ na m m ma na inye nwa ara abụghị ihe na-eme re onwe ya.  Ọ bụ a na-amụ, a na-amụta.  Ịna-enye nwa ara, ị na-amụta  ụzọ ị ga-eji eme ya ya ọ daba. Mana ọ bụghị ihe dị mfe, ụfọdụ ọ na-afụ ụfụ.
content_634	Ọ bụ ọsọ onye na- agbara onwe ya
content_634	Ọrụ dị n'ebe ụmụaka amụrụ ọhụrụ nọ
content_634	Mgbe ahụ doro m, nwa m ṅụwa ara, ahụ na-ahụzị ụdị mmiri mmiri dị icheiche oge niile.
content_634	An anaghị m enwe ohere ịrahụ ụra ọfụma, ma ya fọdụ ịsa ahụ maọbụ inyo enyo. Ịpụ apụ abụghị okwu a na-ekwute ekwute: "Kedụ ihe ndị agbataobi ga-ekwu? Keddụ ihe ndị enyi ga-ekwu?"
content_634	Ebe ndị na-amasịbu m ị ga abụghịzi ebe m nwere ike ịga n'ihi na anaghị m anọkwata inye nwa ara n'ọha.
content_634	Ana m eche na m ga-anọ n'etiti abalị, naanị mụ na nwa m, ka ndị ụwa chezọrọ.
content_634	Ọrịa oke echiche (depression) jidere m, ahụghị ony mkọsara na enyemaka
content_634	Ọ dị m ka ya bụrụ na m mara mkpa ọ dị ilekọta onwe m anya dịka m na-elekọta nwa m.
content_634	Nne ahụ siri ike ma nwekwa ezumike ka nke oke echiche ji maọbụ nke obi erughị ala mma.
content_634	Obi ịma ikpe anaghị apụ apụ
content_634	Oge e nyere nwa m my baby nri mbụ(mmiri ara ehi) n'ụlọgwụ, ọ rahụrụ ụra ọtụtụ awa.
content_634	Echetara m na  anọ m ebe ahụ kpebire onwe n'ime obi na m chọọ ịrahụ ụra, aga m enye nwa m ara ehi kama inye ya ara.
content_634	O teghị aka obi m mawa onwe m ikpe. Ara ehi nwere ihe ọ na-ahapụ n'ire nwa m-isi ya na-atụgharị afọ. Ọ dị nọọ ka m na-enye nwa nri cherewere hapụ mmiri ara na-enye ihe na-ahụ.
content_634	Oge ọbụla m dara mba, obi ịma ikpe ejide m: "Akara m agbalị. Ọ bụrọgodị ị wọ onwe m ụra."
content_634	Ọ dị m ka ọ bụrụ na m mara na obi ịma ikpe anaghị ala ala. Mana ọ bụghị ihe enweghị ihe na-ebute ya.
content_634	Onye ọbụla ga-ahọrọ nke kara ya mma; mmiri ara ka na ọ bụghị ya.
content_634	Obi ịma gị ikpe bụ ihe na-eme eme- ọ bụ ụgwọ onye ọbụla bụ ezi nne  na-agabi ga ọbụghị ajọ nne.
content_634	Chọọ enyemaka
content_634	Ị ga-egoteli ihe ị ga-eji nye papụta mmiri ara ghara imerụ ọnụ ara gị ahụ
content_634	Ị nye nwa ara bụ nnukwu ahịa makana mgbe ọ bụla nwata kpọrọ etuketu enwere nke akwọrọ aka wee pịpụta dọwa n'ụlọahịa i nyere nwatakịrị aka.
content_634	Inye nwa ara bụ mkpebi mmadụ na-enwere onwe ya. Echere m na ọ bụ ihe nne ọbụla kwesịrị ime, mana ọ bụụ na imenwughị ya, maọbụ na ịchọghị ime ya, ọ pụtaghị na ịbụ ajọ nne.
content_634	Akụkọ ndị ga-amasị gị:
content_634	'Ngaghariwe ụmụnwanyị Imo mere ziri ezi iji kwado Uloma Nwosu'
content_634	'Buhari gara sekọndịrị mana o nweghị asambodo Waec'
content_634	'Ntụbata ụgbọala China anyarala anya ga-emebi ahia anyị' - Innoson
content_635	Afamefuna Klint Igwemba a ma dịka Klint da drunk, kwuru ọtụtụ ihe ga-agba gị "tam" na ntị.
content_635	N'ihe nkiri Zaa Ngwa Ngwa nke ya na BBC Igbo nwere, o kwuru maka ajụjụ ndị mmadụ na-ajụkarị ya, ihe ọ ga-eme ma ọ bụrụ anwụ anwụ nakwa ihe ndị ọzọ.
content_635	Kirie ya ka ị nụrụ ya n'onwe gị.
content_636	Mkpúrú ógwú
content_636	Ndị na-akụ ọgwụ n'ala Igbo akọwala ihe mere ọgwụ a na-atụbata ji karịa nke a na-akụ na Naịjirịa.
content_636	Onye ọkụ ọgwụ bụ Azubuike Chukwumeriji sị na-atụmatụ gọọmenti hibere maka ịchekwa ya bụ ọrụ karịrị ike, na-eri oge ma dịkwa okeọnụ.
content_636	Ịṅụ ọgwụ mgbochi aghara aghara na-eme ka ọ ghara ịrụ ọrụ
content_636	Gọọmenti amachiela ọgwụ codeine
content_636	Enweghị ntụkwasị obi n'ọgwụ mgbochi bụ oke nsogbu nye ụwa
content_636	Azubuike sị na-enweghị akụrụngwa, na oke ụtụisi a na-ana ha bụ ụfọdụ ihe n'echere ha akamgba na ya bụ ọrụ.
content_636	Ọ sị, " ego ọ na-eri anyị iji mepụta ọgwụ karịrị ego eji atụbata otu ọgwụ ahụ. A na-anakwa anyị ọtụtụ ụtụisi tinyere enweghị ọkụ bụ nke na-adọhachị anyị akaelekere azụ".
content_636	Azubuike maraatụ na ya ma ndị otu ha mechichere ebe ha na-akụ ọgwụ gazia bubatawa ọgwụ maka nsogbu ndị a.
content_636	N'agbanyeghị nke a, ọ sị na ụfọdụ ndị otu ha anaghị enwe ndidi ka ọrụaka ha mitawa mkpụrụ, na ha chọrọ ego ọkụọkụ nke taa nke echi.
content_636	NAFDAC awakpoola ụlọọrụ anọ maka ọgwụ codeine
content_636	A na-enyocha 'Ọgwụ mgbochi' ịba
content_636	Otu na-ahụ maka ịchekwa ọgwụ na ahịa ọgwụ bụ National Agency for Food and Drug Administration and Control (Nafdac) kwuru na ụzọ asaa n'ime iri bụ ọgwụ a na-aṅụ na Naịjirịa sị mba ofesi, ebe atọ nke ọzọ si obodo a.
content_636	Ebe ndị na-akụ ọgwụ na-eche na ọ ka mma ka ọtụtụ ọgwụ a na-ego na Naịjirịa sị obodo a, onyeisioche ụlọọrụ Nafdac, bụ Ọkankuzi (Prof.) Mojisola Adeyeye sị na ihe ka mkpa bụ nke onye na-eme ya mee ya nke ọma.
content_636	A na-enyocha 'Ọgwụ mgbochi' ịba
content_636	Mmachi Codeine: Ọgwụ ụkwara adaala ọnụ
content_636	Ihe asaa mere ndị mmadụ anaghị egbochi ịtụrụ ime na Naịjirịa
content_636	Azubuike Chukwumerije na-akọwa na ọgwụ ikpo asaa a na-atụbata na Naịjirịa gosiri ego ole sị mba a aga ofesi n'ihi ọgwụ, bụ nke ekwesiri iji tinye n'ọrụ wee ndị mmadụ ọrụ.
content_636	Mbọ niile BBC gbara ị nụ ọnụ okwu onyeisioche ndị Pharmacitical Society of Nigeria bụ Sam Ohuabunwa amịtaghị mkpụrụ.
content_636	Akụkọ ga-amasị gị
content_636	'Ngagharịiwe ụmụnwanyị Imo mere ziri ezi iji kwado Uloma Nwosu'
content_636	Ihe Enugu state ji bụrụ 'baby ọkụ' mma zuru ahụ
content_637	Ndị uweojii Naijiria
content_637	Ndị uweojii
content_637	Ndi uweojii na Rivas steeti  ekwuola na ha na-achọ nwokorobia a na-eche na ọ tọgburu  nwagbọghọ n'ụlọ oriri na nkwari n'ụbọchị Tọọzde.
content_637	Dịka akụkọ na-ewu na soshal midia 'Facebook' a hụrụ ozu nwaagbọghọ ahụ n'ime ụlọ ebe ya na otu nwoke so laba, mana a hụzighị nke nwoke ụbọchị mbụ nke ọnwa Ọgọstụ, afọ 2019.
content_637	Mgbe BBC Igbo kpọtụụrụ ọnụ na-ekwuru ndị uweojii na steeti ahụ bụ Omoni Nnamdi, ọ gwara anyị na ihe ahụ mere eme n'eziokwu.
content_637	Nnamdi, onye ji ọkwa DSP kwuru na ọ gaghị akpọ aha ụlọ ndịna ebelebe a nọrọ gbuo.
content_637	Ndị njem chọrọ ime ngagharịiwe na Port Harcourt
content_637	Gaasị agbaala merụọ mmadụ ise ahụ na Port-Harcourt
content_637	A nwụchiela onye ohi ụlọakụ Owere
content_637	'Ndị be anyị ka tọrọ n'ụlọ elu dara ada' - Ezinaụlọ
content_637	O kwuru sị: "Onye nwe ụlọ ndịna ahụ bịara gwa anyị ihe merenụ, mgbe anyị rutere, anyị hụrụ ozu nwaagbọghọ ahụ.
content_637	"Ya na enyi ya nwoke soro labaa n'ime ụlọ ndịna n'abalị ma ka ha nwechara mmekọ, enyi ya nwoke wee tọgbuo ya gbalaga."
content_637	"Mana anyị nwere olileanya na anyị ga anwụchi ya n'oge adịghị anya."
content_637	Nnamdi gara n'ihu kwuo na o nwebeghi onye ma aha nwaagbọghọ ahụ ganye na ndị nwe ya abịa.
content_637	Mana akụkọ si na soshal midia kwuru na aha ya bụ Maureen Ewuru, onye Abia steeti, mana BBC amatabeghi ma nke ahụ ọ bụ eziokwu.
content_637	Akụkọ ndị ọzọ ga-amasị gị:
content_637	Chukwueze esonyerela otu 'Roc Nation Sports'
content_637	Atụmatụ gọọmenti hibere na-akwado ịtụbata ọgwụ - Azubuike Chukwumereije
content_637	Ihe Enugu state ji bụrụ 'baby ọkụ' mma zuru ahụ
content_638	Onye na-eme ejije na Nollywood bụ Emeka Amakaeze, kọwara etu ụdịri emume mmadụ na-eme n'ejije nwere ike ịmetụta etu e ji ahụ onye ahụ.
content_638	Ọ sị na ụfọdụ mgbe, a na-ahụ mmadu n'ụdị na-abụghị eziokwu.
content_638	Amakaeze sị na o bụ ihe a na-eme o jiri na-ara ndị mmadụ ahụ ikwenye na ndị na-eme ejije ejighi ego ha ji eme mgbe ha chọrọ enyemaka.
content_639	Onyeisi ndị Uweojii
content_639	Mohamed Adamu enyela iwu ka achọta ndị gburu ụkọchukwu
content_639	Onyeisi ndị Uweojii Naijiria bụ Mohammed Adamu enyela iwu ka achọpụta ndị gburu Fada Paul Offu, bụ onyeisi ụkọchukwu St. James the Greater Parish Catholic Church, Ugbawka, Enugu steeti.
content_639	Ndị fada niile n'Enugwu Diocese mere ngagharịiwe ubọchị Fraide maka ogbugbu e gburu Fada Paul Offu nakwa ndị fada ndị ọzọ amabeghị ndị gburu.
content_639	A gbagburu Fada Offu na mgbede Tọzde oge ọ na-aga n'ụlọ Fada ọzọ bụ enyi ya nwoke ya, dịka a gwara BBC Igbo.
content_639	Ihe mere Gọvanọ Ikpeazu ji kwụọ ndị ọchịehi ụgwọ
content_639	Aka akparala onye Fulani ọchịehi bu akpa mgbọegbe akpagharị
content_639	Ndị ụkọchukwu Enugwu Diocese mere ngagharịiwe
content_639	Ndị ụkọchukwụ na-eme ngagharịiwe n'Enugwu steeti sị na ha achoghi ndi ọchiehi na-egbu mmadu.
content_639	Ndị amabeghị ndị ha bụ gbagburu Fada Paul Offu ụbọchị Tọzde ka ọ na-aga n'ụlọ Fada ọzọ bụ enyi ya nwoke n'Ihe, Enugwu steeti.
content_639	Mkpamkpa a mere ka ndị ụkọchụkwụ n'Enugwu 'Diocese' mee ngagharịiwe maka na enweghị ezi nchekwa n'Enugwu Steeti.
content_639	Ụmụnne Fada Clement Ugwu ji anyammiri bụọ ndi gburu ya ọnụ
content_639	Gịnị ka ndị ntọ na-achọ n'ahụ ndị Fada?
content_639	Lee ihe nkịrị a maka ngagharịiwe ndị ụkọchụkwụ a mere :
content_639	Ndị ntọ a tọrọla ndị ụkọchụkwụ ise nke "Redeem Church"
content_639	Ndị ụkọchụkwụ 5 nke 'Redeem Christian Church of God' abụrụla ndị nọ n'aka ndị ntọrị.
content_639	Ndị ntọ atọrọla ndị ụkọchukwu ụka 'Redeemed Christian Church of God' n'okporoụzọ Ijebu-Ode n'ụtụtụ Fraide.
content_639	Ndị ụkọchukwu ahụ na-aga ọgbakọ kwa afọ nke ndị ụka 'Redeemed' na-enwe n'ọnwa Ọgọstụ afọ ọbụla n'ogige ha a kpọrọ 'Redemption Camp' dị na Mowe, Ogun steeti.
content_639	Onye atụghị otuụzọnụzọiri ga-aga ọkụmmụọ - Adeboye
content_639	'Naijiria ga-ekewa ma ogbugbu mmadụ gaa n'ihu'
content_639	N'Ofesi
content_639	Achụọla Pastor Timothy Omotosho ọso ukwu eruala n'Saut Afrịka
content_639	Onye ndu 'Jesus Dominion International church' ama ama na Suat Afrịka bụ Timothy Omotoso abụrụla onye ndị mba Saut Afrịka gbaara ugbọ nwankpi .
content_639	Ha sị na ha achoghizi ihu ukwu ya na mba ahụ maka ebubo iwakpo nwanyị.
content_639	Ihe i kwesiri ịma maka nwafọ Naịjirịa Boris Johnson họpụtara
content_639	'Anyị agaghị akwụsị ngagharịiwe tutu a kwụsị igbu ụmụ Naijiria na Saut Afrịka'
content_639	N'egwuregwu
content_639	Harry Macquire gbara afọ 26 ga-ebido nyocha ahụ otu bọọlụ Manchester United
content_639	Ndị otu bọọlụ Manchester United ejirila ego ọkpụrụkpụ 'pound' nde iri asatọ were zuta Harry Macguire nke Leicester City.
content_639	Ka o si dị ugbua, Harry abụrụla onye nchekwa bọọlụ kacha daa ọnụ n'uwa niile.
content_639	'Ndị kọmitii gọọmenti Imo steeti ji akwụkwọ ikike adigboroja' - Uloma Rochas Nwosu
content_639	Obodo Brass abanyela oriri n'elu Whale
content_639	Ndị agha Naịjiria agọrọla ọnụ ha n'akụkọ pụtara na ha na-atụbanye ma lie ndị otu ha Boko Haram gburu n'ili a na-arụbaghị ama.
content_639	Ọnụ na-ekwuchitere ndị agha bụ Onyema Nwachukwu kwuru sị na ndị ntaakụkọ ebe akụkọ a si pụta amaghị usoro dị n'ịkwa ozu onye agha Naịjirịa.
content_639	Atiku: Meenu nnyocha maka ndịagha 1000 e liri na nzuzo
content_639	Abubakar Shekau ọ bụzị nwamba nwere ndụ itoolu?
content_639	Ndị Aba ebola ndịagha Naịjirịa ebubo mkpagbu
content_639	N'akwụkwọ ozi o kesara, o kwuru na usoro olili ndị agha gụnyere mbugharị, ikpe ekpere, ịgbapụrụ ha egbe nakwa ihe ndị ọzọ.
content_639	O kwuru n'ebe a na-eli ozu ndị ntaakụkọ boro ha ebubo maka ịtụnye ndị otu ha, bụkwanụ nke dị n'ebe a kpọrọ Maimalari Military Cantonment, ebe ndị agha na-eli ndị otu ha na mpaghara Ọwụwa Anyanwụ nke ugwu Naịjirịa.
content_639	Cheta na ndị Wall Street Journal boro ha ebubo sị na otu onye agha Naịjirịa gwara ha na a "na-eli ndị otu anyị n'ili a na-arụbaghị ama n'ime abalị... ebe a ga-anọ echefu maka ha".
content_639	Ndị Agha Naịjirịa sị onye ọbụla kpọọ okwu ahụ n'imi, na ọ bụghị eziokwu.
content_639	Akụkọ ọzọ yiri ya:
content_639	Ihe ruru ndị agha iri abụọ na ise na ndị Islamic State iri anọ anwụọla na Borno steeti.
content_639	Ndị ma maka ọgụ a tara isi ha sị na o mere mgbe ndị otu Islamic State wakporo ogige ndị agha n'obodo Baga n'ụbọchị Monde.
content_639	Ka anyị tụọ ụkwụ n'ofesi,
content_639	Ụmụnwaanyị nwetara ikike ịnya ụgbọala n'ọnwa Juun 2018
content_639	Ụmụnwaanyị Saudi Arebia ga-amalitezi ime njem si na mba fere na mba na-echeghi ka nwoke sị ha eh maọbụ mba.
content_639	Ọkwa ọhụrụ a enyekwuola ha ikike iji aka ha tinye akwụkwọ maka nwa ọhụrụ a mụrụ, alụmdinanwunye nakwa ịgba alụkwaghịm.
content_639	Lee ụzọ ise ụmụnwaanyị Igbo si dị iche na ndị nke ụmụnwaanyị mba Saudi .
content_639	N'egwuregwu,
content_639	Pepe so otu egwuregwu Lille dị na mba Frans gafeta Arsenal
content_639	Nicolas Pepe nke mba Aịvọrị Kost abụrụla onye kacha akpata ego site n'ịgba bọọlụ nke mpaghara Afrịka dịka Arsenal kwụrụ nde paụnd iri asaa na abụọ iji zụta ya.
content_639	Gere akụkọ BBC Igbo na nkeji ebe a:
content_639	Ihe nkiri a ga-amasịkwa gị:
content_640	Ọ bụ be Fada ọzọ bụ ọyị ya ka Fada Paul Offu na-aga tupu ozute ndị omekome durala ya mmụọ, dịka a gwara BBC Igbo.
content_640	Fada Benjamin Achi bụ ọnụ na-ekwuru Ụka Katọlịk n'Enugwu sị na ọ bụ ebe ha nọ nzukọ ndị Fada emere n'Emene dị n'Enugwu n'ụbọchị Tụsde bụ nke abụọ n'ọnwa Ọgọst ka ozi rutere na Fada nwụrụ.
content_640	Ọ sị na ọ bụ n'ụzọ si Ihe gawa Agbụdụ ka mkpa mkpa a kpara.
content_641	Ụmụnwaanyị Igbo na ndị Sawudi Arebia
content_641	Mohammed bin Salman bụ onye ọchịchị mba Sawudi Arebia ka na-aga n'ihu ime ụmụnwaanyị mba ya obi ọma dịka ha na-ebuli ọtụtụ iwu e jibu machie ha.
content_641	N'ụbọchị Fraịdee, ụbọchị abụọ nke ọnwa Ọgọst 2019, e wepụtara iwu ọhụrụ nyere ha ohere ime ụfọdụ ihe ha anaghị emebu.
content_641	Ihe ndị a gụnyere ime njem si na mba fere na mba na-ebughi ụzọ nata nwoke ọbụla ikike, ịgba alụkwaghịm, iji aka ha tinye akwụkwọ maka nwa ọhụrụ a mụrụ, alụmdinanwunye nakwa ihe ndị ọzọ.
content_641	Ihe ise masịrị ụmụnwaanyị
content_641	Ụmụnwaanyị ewechighala isiowu n'ụdị ọhụrụ
content_641	Uru nwaanyị abụghị sọ n'ụsọekwu
content_641	Mana ị ma na e nwere ihe ole na ole ụmụnwaanyị Igbo nwere ohere ime ndị nke si Sawudi Arebia agaghị emenwu?
content_641	Mba Sawudi Arebia bụ mba ndị alakụba kachasị, nke mere na ha nwere ụfọdụ iwu ndị machiri ụmụnwaanyị ha ime ihe ọtụtụ ụmụnwaanyị ndị ọzọ na gburugburu ụwa na-emenwu.
content_641	Ọtụtụ n'ime ihe na-anaghị eru ha aka maka na a napụrụ ha ikike iji mee ya, bụ ihe ndị ụmụnwaanyị Igbo na-emecha tinye 'jara'.
content_641	N'etiti ụmụnwaanyị Igbo na ndị Sawudi Arebia
content_641	BBC Igbo na-atụnyere ihe dị iche n'etiti ndụ ụmụnwaanyị Igbo na ụmụnwaanyị ndị Sawudi Arebia.
content_641	1. Ime njem
content_641	Ọtụtụ ụmụnwaanyị Igbo na-eme njem etu ọ masịrị ha, mana ọ dịbughi etu ahụ nye ụmụnwaanyị Sawudi Arebia.
content_641	Tupu e bulie iwu e buliri n'ọnwa Ọgọst 2019, nwaanyị anaghị eme njem na mba ahụ maọbụghị ma nwoke 'a ga-emere ya mkpebi', kwenye na ọ ga-aga.
content_641	Tupu nwaanyị enwetakwa akwụkwọ ikike e ji eme ya bụ njem nke Bekee kpọrọ 'passport', nwoke (nwere ike ịbụdị ma onye ọ tọrọ atọ) ga-ekwenyekwa.
content_641	2. Ịnya ụgbọala:
content_641	Tupu Juun 24 2018 eruo, iwu machiri ụmụnwaanyị Sawudi Arebia ịnya ụgbọala n'obodo ha. Mana ụmụnwaanyị Igbo ịnya ụgbọala abụghị ihe ọhụrụ.
content_641	Ụfọdụ n'ime ha, ọ bụ di ha na-azụtara ha ụgbọala iji gosipụta ọkwa ha ma mee "ị makwa ndị anyị bụ" ma ha zute ibe ha.
content_641	3. Iyi uwe masịrị ha:
content_641	Mgbe gboo, ụmụnwaanyị Igbo na-ama akwa n'obi mana ekwesịghị ịhụ obi na olu ụmụnwaanyị Sawudi Arebia anya
content_641	Ebe ụmụnwaanyị Igbo nwere ike iyi ihe ọbụla masịrị ha ma ọ bụrụhaala na ha agbaghị ọtọ, ọ dịrịghị ndị nke Sawudi Arebia etu ahụ.
content_641	Ruo echi, iwu ka machibidoro ha iyi uwe ga-egosi ụkwụ ha.
content_641	Ụfọdụ, a gaghị ahụ ntutuisi ha anya, ebe ụfọdụ na-ekpuchi ahụ ha niile hapụ naanị anya ha.
content_641	Ha nwere uwe a na-akpọ "abaya" ha na-eyikarị maka nke a.
content_641	4. Nwoke na nwanyị ịnọkọ
content_641	Ebe ụmụnwaanyị Igbo na ụmụnwoke nwere ike ịnọ ebe masịrị ha na etu masịrị ha, iwu machibidoro ụmụnwaanyị Sawudi ime etu ahụ.
content_641	E wepụ izute n'ụlọọgwụ, ụlọakụ na ụlọakwụkwọ ebe a na-amụ maka nlekọta na ahụike, iwu machiri ha na nwoke ịnọkọ.
content_641	Nsonso a ka e bidoro ịhapụ ụmụnwaanyị ịbata n'ogige egwuregwu nke Bekee kpọrọ "stadium" dị n'obodo Dammam, Jeddah na Riyadh dị na mba ahụ.
content_641	5. Inweta akara ụlọakụ
content_641	A bịa n'ala Igbo, ụmụnwaanyị nwere ihe Bekee kpọrọ "account" n'ụlọakụ.
content_641	Ọtụtụ nwere ihe karịrị otu, mana ọ dịrịghị ụmụnwaanyị ibe ha na Sawudi mfe etu a.
content_641	Tupu ị nweta akara ụlọakụ, nwoke na-emere gị mkpebi nke bekee kpọrọ "guardian", site n'iso gị aga maọbụ ide akwụkwọ nkwenye.
content_641	Akụkọ ga-amasị gị:
content_641	Ihụtụla nwaanyị gbara ajị ka nwoke?
content_641	Ọ na-akara ndị isiojii dị ọcha mfe?
content_641	Ụmụnwaanyị na-egoli maka mbugo ọnwa ọmụgwọ
content_641	Ihe nkiri a ga-amasịkwa gị:
content_642	Ndị fada niile n'Enugwu Diocese mere ngagharịiwe ụbọchị Fraide maka ogbugbu e gburu Fada Paul Offu.
content_642	Fada Paul Offu na-aga n'ụlọ Fada ọzọ bụ enyi ya nwoke ya tupu o zute ndị omekome dulaa ya mmụọ na mgbede Tọzde, dịka a gwara BBC Igbo.
content_642	Fada Benjamin Achi bụ ọnụ na-ekwuru Ụka Katọlịk n'Enugwu steeti sị na ọ bụ ebe ha nọ nzukọ ndị Fada e mere n'Emene dị n'Enugwu n'ụbọchị Tụsde, ụbọchị mbụ n'ọnwa Ọgọst 2019, ka ozi rutere na Fada nwụrụ.
content_642	Ọ sị na ọ bụ n'ụzọ si Ihe gawa Agbụdụ ka mkpamkpa a kpara.
content_642	Akụkọ Mere Ugbua - A tọrọla ndị ụkọchukwu 'Redeemed' ise
content_642	Anyị ejidela ndị gburu Fada Clement n'Enugwu - Ndị uweojii
content_642	Ndị ntọ asaala asịsa n'Enugwu
content_642	Ụmụnne Fada Clement Ugwu ji anyammiri bụọ ndi gburu ya ọnụ
content_642	Fada Achi sị na ọ bụ egbe ka e ji gbuo ụkọchukwu a, "ndị a gburu ya gbakanyere egbe ka ọ na-aga n'ụzọ ahụ."
content_642	Ọ gakwara n'ihu kwuo na onwebeghi nchọpụta e mere maka ndị kpara ike a.
content_642	"Ihe a mere na mgbede ụnyaahụ. Isi juru onye ọbụla, nke mere na onwebeghi onye ma ihe ọ ga-ekwu."
content_642	Paul Offu bụ onye Okpatu dị n'okpuruọchịchị Udi n'Enugwu Steeti.
content_642	Ọ bụ ukọchukwu na-ahazi ulọụka St James the Greater, dị n'Ụgbawka.
content_642	Ụmụnwaanyị tọgbọrọ n'ihu ụlọụka na-eru uju na be Fada Clement Ugwu bụ ụkọchukwu e gburu n'ọnwa Maachị 2019
content_642	Ọnwụ Fada Offu emeela ya nke ugboro abụọ pụtara ihe a na-awakpo ndị ụkọchukwu Katọlịk n'Enugwu steeti.
content_642	N'izuụka ole na ole gara aga ka akụkọ pụtara na ndị omekome gbakanyere egbe n'ụgbọala otu fada, nke merụrụ otu onye nọ n'ime ụgbọala ahụ ahụ.
content_642	Ụlọ ụka St Mary so n'ebe Fada Offu ụrụ ọrụ
content_642	Fada Achi sị: "Ihe a bụ okwu onye ọbụla na diocese anyị kpụ n'ọnụ. Onye a gbara egbe ka nọ n'ụloọgwụ. E wepụbeghi mgbọ egbe dị ya n'ụkwụ, tupu nke a e mee."
content_642	O kwukwara maka onye ụkọchukwu e gburu n'ọnwa Maachị 2019.
content_642	Ọ bụ n'ụzọ si obodo Ihe gawa Agbudu ka e gburu Fada Offu
content_642	Ndị uweojii mechara sị na aka ha kpatara ndị gburu Fada nke nwụrụ n'ọnwa Maachị: Anyị ejidela ndị gburu Fada Clement n'Enugwu - Ndị uweojii
content_642	Mana ndị uweojii n'Enugwu sị na ha amabeghi ndị gburu Fada Offu.
content_642	Ebere Amaraizu, bụ ọnụ na-ekwuru ndị uweojii n'Enugwu, sị ka a ghara ibo ndị na-achị ehi ebubo na ọ bụ ha mere ihe a, makana ha "ga-eme ihe niile ịhụ na a chọpụtara ndị aka ha dị n'ihe mere ụkọchukwu a."
content_643	Ndị uweojii Naijiria
content_643	Ndị uweojii Naijiria
content_643	Ndị uweojii n'Anambra steeti ekwuola na ụmụokorobịa atọ a gbagburu n'Ogidi nakwa Ogbunike bụ maka ihe gbasara otu nzuzo.
content_643	Haruna Mohammed bụ ọnụ na-ekwuru ndị uweojii n'Anambra Steeti kwuru nke a mgbe ndị BBC Igbo gbara ya ajụjụ ọnụ.
content_643	Ụkwụ tọrọ ndị mmadụ n'ala taa bụ Fraide mgbe ndị ekperima gbaara ụmụokorobịa abụọ tọgbọ n'ahịa Oye Ogidi .
content_643	Ndị nọ nso mgbe ya bụ ihe mere kwuru na aha ụmụokorobịa ndị ahụ e gburu bụ Chisom Umeadị, onye Anietiti Ogidi, nakwa Ebuka.
content_643	Orụ ndị otu nzuzo akụọla n'aka ndị uweojii
content_643	Ọgụ 'ndị otu nzuzo' ataala isi mmadụ atọ n'Umudioka
content_643	Ọ bụghị ụmụakwụkwọ anyị ka ihe mberede a metụtara - Nekede
content_643	Mohammed gwara anyị na ya bụ ihe mere n'eziokwu.
content_643	O kwuru sị, "a na-enyo ụmụokorobịa ndị ahụ enyo na ha so n'otu nzuzo 'viking' mana anyị amatabeghi ndị gburu ha.
content_643	"Anyị na-agbazị mbọ ugbua ịchọpụta ndị kpara arụ a."
content_643	Mohammed kwuru na ndị ahụ gbagburu nwokorobia ọzọ aha ya bụkwa Ebuka n'Ogbunike.
content_643	Ọ gwara anyị na ụmụokorobịa ahụ akarịghị afọ iri abụọ na ise ruo afọ iri abụọ na asaa.
content_643	Mgbe anyị jụrụ ya ihe ndị uweojii na-eme iji belata ihe gbasara otu nzuzo n'Anambra, Mohammed kwuru na ha na-anwa oke ha.
content_643	Ọ sịrị, "Anyị na-anwụchị ndị otu nzuzo kwa ụbọchị.
content_643	"N'izuụka gara aga, anyị nwụchịrị ndị ntorobịa ruru iri anọ na anọ bụ ndị a na-arụ aka iso n'otu nzuzo."
content_643	Haruna kwukwara na onyeisi ndị uweojii na Naijiria bụ Adamu Mohammed nakwa onyeisi ha n'Anambra steeti enyela iwu ka ha gbaa mbọ kwụsị ihe ọbụla nwere ike ibute nkwafu ọbara na mpaghara Naijiria niile.
content_643	Akụkọ ndị ga-amasị gị:
content_643	Etu ndị oji egbe si gbuo Fada Paul Offu n'Enugwu
content_643	A tọrọla ndị ụkọchukwu 'Redeemed' ise
content_643	Ndigbo kwesiri ibu ụzọ mezie Alaigbo tupu e kwuwa okwu Biafra - Noble Igwe
content_644	Ọtụtụ mkpụrụ okwu n'apụta n'agba ọhụrụ a, otu n'ime ha bụ soshal Midia, mana gịnị ka a ga-akpọ ya n'Igbo?
content_644	Ịma asụ Igbo?
content_644	Gịnị bụ tomato n'asụsụ Igbo?
content_644	Gịnị bụ 'Umbrella' n'asụsụ Igbo?
content_645	Onyeisi ndị uweojii bụ Mohammed Adamu ezipụla ozi katọrọ atụmatụ ngagharịwe nke a na-akwado ịme na Naịjirịa
content_645	Ọ kpọrọ ya  mgba okpuru megide obodo nke ga-ebute ntaramahụhụ nke bụ Treasonable Felony na Bekee.
content_645	Cheta na akụkọ pụtara n'ụtụtụ na-akọwa na DSS anwụchiela Omoyele Sowore bụ onye kpọrọ oku maka ya bụ ngagharị iwe
content_645	N'akụkọ ọzọ atọghapụla ụkọchukwu ise nke ụlọụka Redeemed bụ ndị a tọrọ dịka ha na-aga emume ụlọụka ha n'okporoụzọ Sagamu na Ore n'ụbọchị Fraide gara aga.
content_645	Ihe na-afịọ n'ala Igbo
content_645	Ụfọdụ na-ekwu na ụzọ kpọchiri kemgbe abalị Fraide.
content_645	Ndị niile si Anambra a ga-Enugwu nakwa ndị si Enugwu a ga-Anambra na-atakụta ya kọnkịrị ugbua dịka ha tọrọ n'ọkpọrọụzọ Enugwu Ọnịcha n'ihi ụzọ adịghị mma.
content_645	BBC Igbo nụrụ na ụfọdụ ndị mmadụ tọrọ na ya bụ ụzọ kemgbe abalị Fraide.
content_645	Na mba ofesi,
content_645	Ngaghariwe a na-eme na mba Hong Kong ebirila ọkụ ugbua dịka ndị uweojii malitere ịgba ndị na-agagharị anwụrụ anya mmiri na mba ahụ taa.
content_645	Cheta na o ruola izuụka itoolu kemgbe ngagharị iwe a bidoro.
content_645	N'egwuregwu,
content_645	John Obi Mikel, Ogenyi Onazi nakwa Anthony Nwakwaeme amalitela ọzụzọ na otu Trabzonspor  nke mba Turkey dịka a na-akwado ibido afọ ọhụrụ ọzọ n'egwuregwu bọọlụ.
content_645	Akụkọ BBC Igbo na nkeji
content_645	DSS e ji Sowore?
content_645	Akụkọ anyị na-eso na soshal midia na-akọwa na ndị a na-eche na ha si ngalaba nchekwa obodo akpọrọ DSS nwụchịrị Omoyele Sowore bụ onye zọrọ ọchịchị ị bụ onyeisiala Naịjirịa n'okpuru patị African Action Congress (AAC) n'abalị Fraịde.
content_645	Dịka ụlọ ntaakụkọ Sahara Reporters dere na ndị DSS nwụchịrị Sowore n'ọnụ ụtụtụ Satọde were nakọro ya nkwenti ya.
content_645	Charly Boy: Ihe na-ewe Deji Adeyanju o ji akpọrị m
content_645	Ọnụ na-ekwuru ndị uweojii bụ Frank Mba sị ya amaghị maka nwụchị Sowore.
content_645	Ugbua, ọtụtụ mmadụ na-etinye ọnụ n'okwu a ma na-asị ka atụghapụ ya.
content_645	Onwebeghị ihe gọọmentị kwuru maka okwu a.
content_645	Ụzo si Ibadan gawa Legọs ka ga-emepe ruo Sepụtemba
content_645	Ndị na-esi ụzọ si Legọs gawa Ibadan eme njem ka nwere ohere ịchị ọchị ka gọọmentị kagburu atụmatụ imechi ya bụ ụzọ.
content_645	Ọ bụ n'ụbọchị nke atọ nke ọnwa Ọgọst ka gọọmentị sị na-aga imechi ya bụ ụzọ inye ohere ọrụ a na-arụ na ya, mana ọ ga-amalitezi ụbọvhị abụọ nke onwa Seputemba
content_645	Ndị NUPENG awụsala ọwa maka abụbọ ọrụ
content_645	Ndị otu jikọtara ndị orụ mmanụ agbidi a na-akpọ NUPENG ekwuola na ha agaghị agbakwa abụbọ ọrụ.
content_645	Ha kpebiri nke a dịka ha na Chevron nwere mkparịta uka maka ndi ha chọrọ ịchụ.
content_645	N'ofesi,
content_645	Ndị agha na-achị mba Sudan na otu jikọtara ndị ndọrọndorọ na anọghi n'ọchịchị enwela nkwekọrịta maka ọchịchị mba ahụ.
content_645	Ndịagha ewerela ọnọdụ ọchịchị na Sudan
content_645	Nkwekọrịta bụ na a ga-ahọpụta ndị agha ise na ndị nkịtị isii ga-achị mba Sudan ruo afọ atọ tupu ndi agha enyefee ọchịchị n'aka ndị nkịtị.
content_645	N'egwuregwu,
content_645	Messi dị ọkụ ka Barcelona gara ihu na Champions League
content_645	Onye egwuregwu bọolụ ama ama bụ Lionel Messi agaghị agbara obodo ya bụ Argentina bọọlụ ruo onwa atọ.
content_645	Akụ na ụba Lionel Messi ga amụbanye
content_645	Nke a bụ maka mmachi ngalaba n'ahụ maka egwu bọọlụ na South America a na-akpọ Conmebol machiri ya maka ebubo nrụrụ aka o boro ha.
content_645	Gee nkeji BBC ebe a:
content_646	Akụkọ dị mkpa:
content_646	DSS sị na ọ bụ ha ji Sowore
content_646	Ngagharịiwe 'RevolutionNow' ka a na-atụ anya ịmalite n'ụbọchị ise nke ọnwa Ọgọstụ 2019
content_646	Ụlọọrụ nchekwa DSS ekwuola n'eziokwu na ọ bụ ha nwụchiri Omoleye Sowore n'isi ụtụtụ Satọde abalị anọ nke ọnwa Ọgọstụ 2019.
content_646	Sowore bụ onye ji aha Pati African Action Congress zọọ ọkwa onyeisiala na 2019 ma na-achọ ịhazi ngagharịiwe a kpọrọ 'RevolutionNow'.
content_646	'Ngagharịiwe a na-akwado bụ mgba okpuru megide obodo'
content_646	Ozi a si n'ọnụ onye na-ekwuru ụlọọrụ a bụ Peter Afunanya dịka ọ na-agwa ndị ntaakụkọ okwu n'Abụja n'ụbọchị Sọnde.
content_646	Ọ sị na ọ bụ maka na Sowore na-achọ ime ngagharịiwe maka mgbanwe ọchịchị gọọmentị Naịjirịa dị ugbua.
content_646	Cheta na otu kpọrọ onwe ha Third Force Movement esiela ọnwụ na ngagharịiwe nke ha kwadoro ga-eme n'ụbọchị Monde ga aga n'ihu n'agbaneyghị na anwụchiri Omoyele Sowore so na ndị hibere ya.
content_646	N'otu aka ahụ otu na-elekọta ikike ruru ndị alakụba bụ MURIC n'aha ịchafụ kpọrọ oku ka DSS tọghapụ Sowore n'emetụghị ntutu dị ya n'isi aka
content_646	Nwoke ọzọ agbagbuola ndị mmadụ n'Amerịka
content_646	Otu nwoke ọzọ nọrọ n'ime otu nkeji gbagbuola mmadụ itoolu ma merụọ mmadụ iri abụọ na isii ahụ n'obod o Dayton, Ohio nke mba Amerịka.
content_646	Ndị uweojii sị ha gbagburu nwoke a ngwa ngwa ọ kpachara arụ a. Nke a ga-abụ ugboro abụọ a na-agbagbu ndị mmadụ n'Amerịka n'otu ụbọchị.
content_646	Ihe onyonyo CCTV pụtara gosiri nwoke ahụ ebe o bu egbe
content_646	Mmadụ iri abụọ anwụọla ebe mmadụ iri abụọ na isii ọzọ merụrụ ahụ mgbe otu nwoke bu egbe wakporo ụlọahịa Walmart n'obodo El Paso na mba Amerịka.
content_646	Onyeisiala mba ahụ bụ Donald Trump akatọọla ya bụ ọdachi ma zigara ndị ọ metụtara ozi itiakan'obi.
content_646	Nwoke gba ọtọ awakpoola ụlọoriri
content_646	Oji egbe egbuola mmadụ 12 na Carlifornia
content_646	Ndị uweojii na-arịọkwa ndị mmadụ ha gbata bịa nye ọbara maka ndị merụrụ ahụ na-anata ọgwụgwọ ugbua.
content_646	N'egwuregwu
content_646	Manchester City a maburula Iko Community Shield dịka ha ji penariti ọkpụ ise asatara anọ merie Liverpool.
content_646	Iko a bụ nke Man City ji gbaa aka ahịa dịka ha na-akwado ịmalite asọmpi Premier League afọ ọhụrụ.
content_646	Nkeji:
content_646	"Ọnwu Fr Paul Offu jọgburu onwe ya" - Atiku
content_646	Onye zọrọ ọchịchị ala Naịjirịa n'okpuru otu PDP bụ Atiku Abubaar akatọọla ogbugbu egburu Fada Paul Offu n'Enugwu steeti .
content_646	O jikwe ohere ahụ zigara ezinaụlọ ya nakwa ụlọụka Katọlịk na Naịjirịa ozi iti aka n'obi
content_646	Ihe nkiri:
content_647	Bishop Callistus Onaga
content_647	Mmiri zoro n'Enugwu n'ụtụtụ Sọnde egbochighi ndị Katọliki ijupụta na n'ụlọọka 'Holy Ghost Cathedral' maka ụka iru uju ụkọchukwu Paul Offu ndị ụkọchukwu ndị ọzọ e gburu egbu.
content_647	Onyeisi ụka Katọlik n'Enugwu bụ Bishop Callistus Onaga bụ onye doro ụka a pụrụịche.
content_647	Etu ndị oji egbe si gbuo Fada Paul Offu n'Enugwu
content_647	Onyeisi ndị uweojii enyela iwu ka achọta ndị gburu ụkọchukwu
content_647	'Azọpụtala mmadụ 5 ndị 'Redeemed' eji'
content_647	Ndị a na-eche na ha bụ ndị Fụlanị ọchịehi gbagburu Paul Offu n'ụbọchị Tọọzde nke mere ka ndị ukọchukwu ibe ya mee ngagharị iwe n'ụbọchị Fraidee.
content_647	N'okwuchukwu ya, Bishop Onaga gwara ndị ntoroọbịa ka ha bilie ma chekwaa gburugburu ha site n'aka ndị ogbu mmadụ kpọrọ onwe ha ndị ọchịehi.
content_647	Onaga gbarụkwara ihu kwuo na onweghi ihe gọọmentị na ndị uweojii na-eme iji kwụsị mkpamkpa a ndị ọchịehi na-akpa na Naịjirịa.
content_647	Ndị mmadụ na-egosiputa iwe ha maka ọnwụ Fr Paul Offu
content_647	Narị kwụrụ narị ndị mmadụ gbakọrọ n'ụlọụka Holy Ghost Enugwu, jigaasị akwụkwọ e dere ihe na-egosi ka iwe si dị ha n'obi.
content_647	Ufọdụ ihe e dere na bekee gunyere" killer herdsmen must go", "our roads are no longer safe", "our villages are no longer safe", "enough is enough", dgz.
content_647	Lee foto otu ụka akwa ahụ sị ga:
content_647	Cheta na onyeisi ndị uweojii na Naịjirịa bụ Mohammed Adamu nyere ndị otu ya iwu na Satọde, ka ha sie imi n'ala ma chọpụta ndị gburu ụkọchukwu Paul.
content_647	N'otu aka ahụ kwa, onyeisiala Muhammadu Buhari katọkwara ogbugbu ụkọchukwu ahụ ma kwee nkwa na ọchịchị ya ga-agba mbọ ịchekwa ndụ na akụnaụba mmadụ niile.
content_647	Akụkọ ndị ọzọ ga-amasị gị:
content_647	Man City ejirila Liverpool gbaa aka ahịa ụtụtụ
content_647	'Azọpụtala mmadụ 5 ndị 'Redeemed' eji'
content_647	Mmadụ 20 anwụọla na mwakpo ụlọahịa Walmart
content_648	Akụkọ dị mkpa taa
content_648	Sheikh Ibrahim Zakzaky
content_648	Ndị ọrụ nchekwa 'Department of State Services' (DSS) ekwuola na ha ga-erube isi na mkpebi nke ụlọikpe nyere gbasara Ibrahim El-Zakzaky.
content_648	El-Zakzaky bụ onye isi ndị otu Islamic Movement of Nigeria (IMN) nke gọọmentị Naijiria kpọchiri ya na nwunye ya Zeenat kemgbe afọ 2015.
content_648	Mana ụlọikpe ukwu dị na Kaduna nọrọ n'ụbọchị Monde nye iwu ka a tọhapụ ha nwa mgbe nta ka ha gaa ụlọọgwụ dị na mba India maka okwu ahụike.
content_648	Ha nyekwara iwu ka ụfọdụ ndị gọọmentị soro ya gaa n'ụlọọgwụ, iji hụ na ọ ga-alọtakwa mgbe ọ natachara ọgwụgwọ.
content_648	Ndị uweojii kwụchiri ebe e si aga ụlọikpe ebe a nọrọ kpee El-Zakzaky ikpe
content_648	N'akwụkwọ ozi ya, Peter Afunanya, bụ ọnụ na-ekwuru ndị DSS n'Abuja kwuru na ha na ndị ọrụ nchekwa ndị ọzọ na-akparịta ụka maka ịtọhapụ El-Zakzaky.
content_648	O kwuru sị, "Anyị anatala akwụkwọ iwu nke kwuru ka anyị tọhapụ El-Zakzaky.
content_648	"Anyị ga-agba mbọ irube isi n'ihi na anyị bụ ụlọọrụ na-asọpụrụ iwu."
content_648	Ndị otu IMN ewepụtalarị ozi ekele na ọṅụ iji kelee ndị niile gbara mbọ maka ntọhapụ onyeisi ha.
content_648	Cheta na ndị otu ahụ emeela ọtụtụ ngagharịiwe nke ha ji kpọkuo gọọmentị ka ha tọghapụ El-Zakzaky na nwunye ya.
content_648	Ngagharịiwe ndị ahụ tara ọtụtụ isi ndị mmadụ nke gunyere ndị otu ahụ, otu onye uweojii nakwa otu onye ọrụ ntaakụkọ.
content_648	Nke a mere ka gọọmentị etiti machie otu IMN dịka otu ndị oyi egwu.
content_648	Gọọmentị etiti na-ebo El-Zakzaky na ndị otu ya ebubo igbu mmadụ nakwa ibute ọgbaghara n'obodo.
content_648	Gọọmentị etiti etinyela ọnụ na ngagharịiwe
content_648	Ọnụ na-ekwuchitere onyeisiala Naịjirịa bụ Garba Shehu ekwuola na gọọmentị etiti akwadoghi ọkwa ngagharịiwe nke otu a kpọrọ "Global Coalition for Security & Democracy in Nigeria" na-ekwu okwu ime taa na gburugburu Naịjiria.
content_648	O kwuru sị na ndị na-akpọ oku ngagharịiwe a pụta gosi onwe ha.
content_648	A tọrọla Igwe n'Enugwu steeti,
content_648	Igwe Sunday Orji na Nwunye ya
content_648	Ndị ntọ amaburula igwe ndị Obom Agbogugu dị n'obodo Awgụ, n'Enugwu steeti.
content_648	Dịka Ebere Amaraizu bụ ọnụ na-ekwuchitere ndị uweojii steeti ahụ si kwuo, a tọrọla ya na nwunye ya n'ụzọ Ogbaku dị n'ụzọ e si esi Enugwu aga Pọtakọt.
content_648	N'ofesi, Connor Betts egbuola nwanne ya
content_648	Dịka a na-eru uju ebe oji egbe gbagburu mmadụ itoolu n'ụlọahịa dị na Dayton, Ohio dị na mba Amerịka, a chọpụtala na nwanne ya nwaanyị so na ndị ọ gbagburu.
content_648	Ndị uweojii obodo Dayton kwuru na Connor Betts dị afọ 24, ji naanị ntabianya 30 gbuo mmadụ ole ahụ ma merụọ ihe ruru mmadụ 27 ahụ n'ụlọ nkwari ọ gara.
content_648	Ndị uweojii kwuru sị na ọ bụrụ na ọ hụrụ ụzọ baa n'ime ebe ahụ, na ndị mmadụ gaara agwụ.
content_648	N'akụkọ yiri ya,
content_648	Ndị Amerịka kwuru na ha na-enyocha okwu gbasara mwakpo onye oji egbe gbagburu mmadụ iri abụọ n'El Paso, Texas, dịka okwu oyiegwu.
content_648	N'egwuregwu,
content_648	Ọ kwaala ndị na-akwado Manchester United dịka ndị otu ha sepụrụ aka n'ihe gbasara ịzụta Pablo Dybala.
content_648	Ha na Juventus bụ ebe Dybala na-agba, kwụsịrị ịkpa ka ha kwuru na ha agaghị akwụnwu ego ole ha chọrọ.
content_648	Mana dịka okwu Dybala na-amịtaghị mkpụrụ, Harry Maguire ebinyela aka n'akwụkwọ isonyere ndị Man Utd.
content_648	Harry Maguire abụrụla onye Man Utd.
content_648	Ihe ruru nde paund iri asatọ ka ndị Man Utd mefuru iji hụ na ha zụtara Maguire bụ onye na-agbaburu otu Leicester City.
content_648	Nke a bụ egọ kachasịnụ a na-akwụ n'isi onye na-agba azụ (defender) kamgbe egwuregwu bọọlụ bidoro.
content_648	Akụkọ BBC Igbo n'otu nkeji:
content_648	Ihe nkiri a ga-amasị gị:
content_649	Akụkọ dị mkpa nke mgbede
content_649	Anambara steeti enweela nwanyị mbụ bụ Ọkaikpe ukwu
content_649	Ọkaikpe Ijeoma Onwuamaegbu
content_649	Gọvanọ Willie Obiano nke Anambara Steeti eduola Ijem Onwuamaegbu n'iyi ọrụ dịka Ọkaikpe Ukwu nke steeti ahụ
content_649	Ọkaikpe Onwuamaegbu bụ onye nwaanyị izizi rigoro n'ọkwa na Anambara.
content_649	Akụkọ dị mkpa: Gịnị mere Anambra ji bụrụ ọkaibe na mwulite obodo?
content_649	Aka Willie Obiano adịghị n'ịhọpụta Eze ọhụrụ Aguleri
content_649	Govanọ Obianọ duru ya n'iyi ọrọ n'ogige ụlọ gọọmentị nke dị n'Awka taa bụ ụbọchị Monde.
content_649	Ọ nọkwara ebe ahụ kwe nkwa ịgbalị ike ya iji hụ na ikpe ziri ezi gbadosiri ike na steeti Anambara.
content_649	Ndị uweojii achụọla ndị gara ngagharịiwe ọsọ ụkwụeruala
content_649	Ndị uweojii ji anwụrụ ose chụsasịa ndị bịara ime ngagharịiwe a kpọrọ "Revolution Now" n'ọgbọegwuregwu "National Stadium" dị na Legọs.
content_649	Dịka ụfọdụ ndị mmadụ gbakọrọ iso mee ngagharị iwe na mpaghara dị iche iche, ndị nke gbakọtara na Legọs nọ na mbombo ọsọ dịka ndị uweojii na-achụ ha.
content_649	E ji anwụrụ ose chụsasịa ndị bịara ime 'Revolution Now' na Lagos
content_649	Ndị ntoroọbịa ekwenyere na ngagharịiwe Sowore hibere?
content_649	Anyị achọghị ịkpa oke agbụrụ n'ala anyị - Trump
content_649	Onyeisi ala mba Amerịka, Donald Trump, na osote ya bụ Mike Pence
content_649	Na mba ofesi, Onyeisiala Amerịka bụ Donald Trump etinyela ọnụ n'ogbugbu ndị mmadụ nke mere n'Amerịka n'ụbọchị ụka.
content_649	Trump katọrọ ịkpa oke agbụrụ nakwa echiche nke na-ekwu na ndị ọcha ka ndị isi ojii nwee ikike ịnọ n'ụwa.
content_649	Gọọmeentị Amerika emeghela
content_649	Trump: 'A na m atụanya ka-eme nyocha a ọsịsọ'
content_649	Ọ gwakwara ndị omeiwu mba Amerịka ka ha mepụta iwu ọhụrụ iji hụ na onye ọbụla gburu ọtụtụ ndị mmadụ nwetara ikpe ọnwụ.
content_649	Nke a bụ maka mmadụ abụọ ji egbe gbagbuo ihe ruru mmadụ 31 na steeti Ohio nakwa Texas n'ụbọchị ụka, abalị anọ nke ọnwa Ọgọst.
content_650	Collins Nweke bụ nwaafọ Naịjiria gwara BBC Igbo ihe ọ gabigara ka ọ nọrọ n'ọkwa ọchịchị ugboro atọ na mba Beljiọm.
content_650	Nweke rụrụ dịka kanselọ na-ahụ maka mmekọrịta mmadụ na mmadụ a na-akpọ "social affairs" na Bekee, n'obodo Ostend dị na mpaghara West Flanders.
content_650	Nweke bụ onye mbịarambịara mbụ na-azọta ọkwa ahụ gwara BBC Igbo na ọ bụ "oke ego" dị na ndọrọndọrọ ọchịchị Naịjirịa kpatara na ọchịchị anaghị eru ndị o kwesịrị iru aka.
content_650	O kwuru sị na ndị na-akwụba aka ha ọtọ na Naịjirịa buo ibu, na Ala Igbo na Naịjirịa niile ga-emecha dị mma.
content_650	Akụkọ ndị ga-amasị gị:
content_651	Ụgbọala ndị uweojii
content_651	Ndị otu ngagharịiwe 'Revolution Now' apụtaghị ime ngagharịiwe ha n'ụbọchị Tuzde 6, Ọgọst 2019 dịka ndị uweojii na ndịagha jupụtara n'ebe ha sị na ha ga-ezukọ na Legọs.
content_651	Otu onye n'ime ndị otu 'Revolution Now' bụ Usman Oloyede gwara BBC na "ngagharịiwe ka na-aga n'ihu agbanyeghi na ha anọghị n'ihu ọrụ", mana ọ dị ndị Naịjirịa n'obi.
content_651	Ndị ntoroọbịa ekwenyere na ngagharịiwe Sowore hibere?
content_651	E ji anwụrụ ose chụsasịa ndị bịara ime 'Revolution Now' na Lagos
content_651	Oloyede kwuru na ha na-aga na Panti bụ ụlọ ndị uweojii dị na Yaba, Legọs ebe ha nụrụ na-akpọchiri ndị otu ha.
content_651	"Dịka m na-agwa gị ugbua, anyị na-aga ebe ahụ ile ma a ga-atọhapụ ndị anwuchiri ụnyaahụ mana nke a agaghị akwụsị anyị".
content_651	Ndị uweojii ji anwụrụ ose chụsasịa ndị bịara ime ngagharịiwe a kpọrọ "Revolution Now"
content_651	Ndị uweojii ji anwụrụ ose chụsasịa ndị bịara ime ngagharịiwe a kpọrọ "Revolution Now" n'ọgbọegwuregwu "National Stadium" dị na Legọs.
content_651	Dịka ụfọdụ ndị mmadụ gbakọrọ iso mee ngagharịiwe na mpaghara dị iche iche, ndị nke gbakọtara na Legọs nọ na mbombo ọsọ dịka ndị uweojii na-achụ ha.
content_651	DSS ekwuola na ọ bụ ha nwuchiri Sowore n'ezie
content_651	'Ngagharịiwe a na-akwado bụ mgba okpuru megide obodo'
content_651	Lee foto ndị si ebe ndị mmadụ gbakọrọ na Legọs:
content_651	Onye uweojii ji mmiri ose na-agba ndị mmadụ
content_651	Ndị uweojii malitere ịnwụchi ndị mmadụ nakwa inyocha ekwentị ndị mmadụ
content_651	Onye uweojii yi komkom anwụrụ ose
content_651	Ka ọ na-ewete aka ebe elekere itoolu nke ụtụtụ, ndị uweojii malitere inwe aṅụrị na-agụ egwu na ha achụsasịala ndị mmadụ.
content_651	Ndị uweojii na-agụ egwu
content_651	Ndị uweojii chụsasịrị ndị mmadụ na Legọs
content_651	Ndị ntaakụkọ BBC gara ebe a na-eme ya bụ ngagharịiwe nọ ebe ahụ sete ihe nkiri na-egosi ka ihe na-eme si eme.
content_651	Lee etu ndị mmadụ si na-eme "anyị agaghị ekwe" na Legọs:
content_651	Iwe ji nwoke na-abara onye uweojii mba
content_651	N'Abuja,
content_651	Ụgbọala ndị uweojii nọchiri Unity Fountain bụ ebe e kwuburu na a ga-agbakọ mee ngagharịiwe n'Abuja
content_651	Ndị uweojii na-anyagharị ụgbọala ha na Unity Fountain
content_651	Na Pọtakọt,
content_651	Ndị mmadụ apụtaghị ime ngagharịiwe, mana ndị uweojii kwụchiri n'ihu Isaac Boro Park bụ ebe e kwuburu na a ga-agbakọta wee mee ya.
content_651	Ndị uweojii na-eche Isaac Boro Park nche
content_651	Solomon Lenu bụ onyeisi otu a kpọrọ "Excellent Achievers Movement" nakwa ọnụ na-ekwuchitere otu "Renaissance for Peace and Empowerment Initiative" na-akwado ngagharịiwe a na Pọtakọt, gwara onye ntaakụkọ BBC na ha agaghị emezi ngagharịiwe makana gọọmentị ewerela ndị ọrụ nchekwa nọchie ebe niile.
content_651	O kwuru sị na ha achọghị itinye ndụ ndị mmadụ bụ ndị e ji maka ha ekwu okwu ya bụ ngagharịiwe na nsogbu.
content_651	Ndị uweojii na-eche nche ịhụ na ndị mmadụ agbakọghị mee ngagharịiwe n'ihu Isaac Boro Park
content_651	Cheta na aka na-achị Rivas steeti bụ Nyesom Wike, nyere iwu sị na ọ chọghị iji ntị anụ na e mere ụdịrị ihe a na steeti ya.
content_651	Na Kano,
content_651	Ndị mmadụ apụtaghị isonye na ngagharịiwe e yiburu na a ga-eme na Kano.
content_651	Ebe e yinyeburu na a ga-esi malite ime ngagharịiwe "Revolution Now"
content_651	Ebe e yinyeburu na a ga-esi malite ime ngagharịiwe "Revolution Now"
content_652	Ndị nchekwa 'Forest Rangers'
content_652	Nchekwa ndụ na akụnaụba obodo bụ oke na ọrụ dịrị gọọmentị etiti nakwa nke steeti ọbụla.
content_652	A bịa na Naịjirịa e nwere ngalaba nchekwa dị icheiche gụnyere Ndịagha, ndị uweojii na ndị nchekwa ọdịnala dgz.
content_652	Etu ndị oji egbe si gbuo Fada Paul Offu n'Enugwu
content_652	Ndị tọọrọ Eze ndị Agbogugu n'Enugwu 'akpọọla aha ego'
content_652	Gọọmentị Enugwu Steeti ehiwere ngalaba nchekwa a kpọrọ 'Forest Rangers' iji chekwaa steeti ha site n'aka ndị mpụ na omekome.
content_652	Kedụ ndị bụ 'Forest Rangers'?
content_652	Otu onye ọkachamara n'okwu nchekwa ma bụrụkwa onyeisi ụlọọrụ nchekwa 'Spider Security' bụ Uzoma Anyakora kwuru na 'Forest guards' bụ;
content_652	Ndị oru nchekwa ime obodo dị na Steeti nakwa okpuru ọchịchị obodo dị icheiche.
content_652	Ha bụ ụmụafọ obodo ha na-echekwa ma maarakwa ndị bụ ndị obodo, mpio na nnọ nke obodo ahụ.
content_652	Ụfọdụ n'ime ha na-abụ ndị dinta maara etu e si awa ime oke ọhịa nke ọma.
content_652	Gịnị bụ ọrụ ndị 'Forest Rangers'?
content_652	Uzoma Anyakora kwuru na ọrụ ndị a gụnyere;
content_652	Ichekwa oke ọhịa niile gbara obodo ha gburugburu, chekwara mkpụrụosisi na akụrụngwa ndị ọrụugbo.
content_652	Ha na-enyopụta mgbe ndị mbịarambịara ọbụla batara n'ime obodo.
content_652	Ha na-egbochi ndị mpụ na ndị omekome ịbata n'obodo.
content_652	Ha na ndị uweojii na ndị ọrụ nchekwa ndị ọzọ na-arụkọ ọrụ site n'ịgbara ha ama banyere ndị ọjọọ nọ n'obodo.
content_652	Anyakora gara n'ihu kwuo na ihiwe ụdị nchekwa ga-enye aka ibelata oke mpụ, ohi na ntọrị mmadụ dị ugbua.
content_652	Cheta na ogbugbu na ntọrị ndị mmadụ na-arị ibe ya elu na mpaghara dị icheiche na Naịjirịa gụnyere n'Enugwu Steeti.
content_652	Akụkọ ga-amasị gị:
content_652	A tọgbọla nwaagbọghọ ọzọ n'ụlọndina
content_652	Unu emeela n'ịgbajọ 'Revolution Now' - Onyeisiala Buhari
content_653	Akụkọ ndị dị mkpa taa bụ Tuzde (6/8/2019)
content_653	Toni Morrison alaala mmuo
content_653	Akwụkwọ akụkọ Morrison dere gunyere 'The Bluest Eye', 'Beloved', 'Paradise' na 'Love'
content_653	Toni Morrison, nwaanyị mba Amerịka a ma ama maka irite nzere 'Nobel Prize' n'ihi akwụkwọ o dere anwụọla ka ọ gbachara afọ 88.
content_653	Gịnị ka ị ma maka Buchi Emecheta?
content_653	Okwu Chimamanda etinyela ọkụ na Soshal midia
content_653	Morrison nwụrụ ka ọ rịchara ọrịa nwa oge dịka ndị ezinụlọ ya si kwuo.
content_653	Ihe isii ị maghị maka Toni Morrison
content_653	1.  Nwaanyị nne na nna ya abụghị ọgaranya mana  ha gbara mbọ ziga ya ụlọakwụkwọ mahadum ebe ọ gụrụ maka asụsụ Bekee bụ onye na-ede akwụkwọ e jiri ide maka ịgba oke agbụrụ mara.
content_653	2. O dere akwụkwụọ agụmagụ ruru 11 ndị gụnyere 'Beloved', 'Paradise  'Love ' nakwa 'The Bluest Eye' nke bụ akwụkwọ mbụ o dere n'afọ 1970.
content_653	3. Akwụkwọ ya bụ "Beloved" bụ akụkọ maka nwata nwaanyị ohu gbara ọsọ, nke mechara bụrụ ihe e tinyere n'ihe onyonyo nke agbara nwaanyị a ma ama bụ Oprah Winfrey soro mee.
content_653	Obama tunyere ya nzere 'Presidential Medal of Freedom'
content_653	4. 'Beloved ritekwara Morrison nzere 'Pultizer.'
content_653	5 N'afọ 1993, e tunyere Morrison ugo nke 'Nobel Prize for Literature' nke mere ya nwaanyị isiojii mbụ ga-enweta nturuugo ahụ.
content_653	6. Nzere ndị ọzọ Morrison ritere gụnyere ;'Légion d'Honneur' nakwa 'Presidential Medal of Freedom' nke ọbama tunyere ya n'afọ 2012.
content_653	EFFC ekechiela akpaego Legọs steeti dị n'ụlọakụ atọ
content_653	AkinwunmiAmbode bụ aka chịburu Legọs steeti
content_653	Ụlọikpe ukwu dị n'Ikoyi Legọs nọrọ ụbọchị Tuzde nye iwu ka a kpachie akpaego atọ nke bụ nke Legọs steeti maka mmefu ego ruru ijeri naira itoolu na ụma (N9.9billion).
content_653	Ngalaba na-ebu agha megide nrụrụaka a kpọrọ EFCC n'aha ịchafụ kpara akwụkwọ were rịọ ikike ijichi akpaego ndị ahụ nke odeakwụkwọ Akinwunmi Ambode oge ọ bụ aka na-achị Legọs steeti bụ Adewale Adesanya ma maka ya.
content_653	Ihe ndị Igbo na-ekwu maka ntuliaka Ambode na Sanwo-Olu
content_653	Lagos governorship Primaries: Ambode ekwetala na e meriri ya
content_653	EFCC ndị gbara ama n'akara Facebook nakwa Instagram ha na-ebu ebubo na ego karịị ijeri naira itoolu sị n'akpa Legọs steeti banye n'akpaego dị n'ụlọakụ atọ( anyị achọghị ịkpọ aha ha) n'oge ọchịchị Ambode nke Adesanya na ndị ọzọ ga na-adobiri.
content_653	Emume Sala eruola
content_653	Eid el Kabir bụ emume ndị ụka Alakụba ji Ebule eme.
content_653	Gọọmentị etiti ekwuputala na ụbọchị Monde nakwa Tuuzde, abalị iri na abụọ na abalị iri na atọ nke ọnwa Ọgọst, ga-abụ ụbọchị ezumike ọha obodo.
content_653	Nke a bụ iji sonyere ndị okpukpere alakụba na mmemme "Eid el Kabir" nke afọ a.
content_653	Onyeisi ngalaba mgbasaozi na mịnịstrị 'internal affairs' bụ Mohammed Manga, kwuputara nke a n'akwukwọ akụkọ o zipụrụ na mgbede taa bụ Tuuzde.
content_653	Wayne Rooney alọghachila England
content_653	N'egwuregwu, onye bọọlụ a ma ama bụ Wayne Rooney ahapụla otu egwuregwu bọọlụ DC United nke mba Amerịka laghachi England wee sonyere ndị otu Derby County.
content_653	Rooney ga-arụ ọrụ na Derby County dịka ọgbaa bọọlụ nakwa onye nkuzi bọọlụ iji were na-akwado maka ibido ndụ dịka onye nkụzi bọọlụ mgbe ọ ga-akwụsị ịgba agba.
content_653	Unu emeela n'ịgbajọ 'RevolutionNow' - Onyeisiala Buhari
content_653	Ụlọọrụ onyeisiala ekeleela ndị Naịjirịa maka apụtaghị ịbịa soro mee ngagharịiwe 'Revolution Now' ụbọchị Ọgọst 5,2019 dịka ọtụtụ ndị gawara mkpa dịịrị ya.
content_653	Onye enyemaka onyeisiala na mgbasa ozi bụ Garba Shehu kwuru na nke a bụ mmeri nye ọchịchị onye-kwuo-uche-ya.
content_653	E ji anwụrụ ose chụsasịa ndị bịara ime 'Revolution Now' na Lagos
content_653	Ndị ntoroọbịa ekwenyere na ngagharịiwe Sowore hibere?
content_653	N'okwu ya, "Taa ọtụtụ ndị Naịjirịa gawara mkpa dịịrị ha; ọrụ, ụlọakwụkwọ na ilekọta ezinaụlọ ha, site n'ime nke a ha chekwara ọchịchị onye-kwuo-uche-ya nke Naịjirịa tara ahụhụ nwete."
content_653	Shehu gara n'ihu kwuo na ndị so mee ngagharịiwe a mere ya maka ọchịchọ nke onwe ha.
content_653	Enugwu Steeti ga-ehiwe ndị nchekwa oke ọhịa
content_653	Gọọmentị Enugwu steeti ekwuola na ha ga-ehiwe ndị nchekwa oke ọhịa dị mmadụ otu puku na narị asaa n'ime otu ọnwa iji kee nkwụcha n'ihe banyere nchekwa.
content_653	Gọvanọ Ifeanyi Ugwuanyi kwuru nke a na nzuko ya na ndị nchekwa ime obodo nwere n'ụbọchị Mọnde.
content_653	N'Ofesi
content_653	Ụlọọrụ akụnaụba nke mba Amerịka a kpọọla mba Chaịna ndị mwụgharị ego dịka ọnụ ego Yuan nke Chaịna dara na ntụnyere dọla nke Amerịka
content_653	Okwu a nwere ike ibute obimgbalielu n'azụmaahịa dị n'etiti mba abụọ ndị a.
content_653	N'egwuregwu
content_653	Onye bụbu onye nchịkọta otu egwuregwu Mountain of Fire bụ Fidelis Ilechukwu etinyela aka n'akwụkwọ ịchịkọta ndị Heartland nke Owere rue afọ atọ.
content_653	Ilechukwu bụ onye a na-akpọ 'the working one' na-agba mbọ ịchọpụta ụmụaka nwere onyinye ịgba bọọlụ na Naịjirịa. .
content_653	Nkeji:
content_653	Ihe nkiri:
content_654	Tekno
content_654	N'ụbọchị atọ nke ọnwa Ọgọstụ 2019, ka ndị mmadụ hụrụ ụgbọala bu Tekno onye ezigbo aha ya bụ Augustine Kelechi na ụmụnwaanyị na-eyichighi ahụ na-agba egwu n'okporoụzọ Lekki dị na Legọs steeti.
content_654	Ọnụ na-ekwuchitere ndị uweojii nke Legọs Steeti bụ Bala Elkana ekwuola na ha anwụchighi Tekno, kama ha kpọrọ ya n'ụbọchị Tuzdei ka ọ bịa zara ajujụ maka ihe mere.
content_654	E nwere iwu megidere ekike mmadụ na Naijirịa?
content_654	Ọ kwukwara na ha kpọrọ onye na-elekọta Tekno ma kwa ndị niile aka ha dị na ya nke tinyere ụmụabọghọ ahụ yi mbenukwu, ka ha bia zara isi ha.
content_654	Elkana kwukwara na ndị uweojii ka n'eme nyocha.
content_654	Ihe mere Naira Marley ka ji nọrọ na mkpọrọ
content_654	Anyị amachighị egwu Falz - NBC
content_654	Tekno na onwe ya apụtabuola n'igwe Instagram rịọ mgbaghara ma kwuo na ọ bụghị mgbasaozi maka ebe  ụmụnwaanyị na-agba ọtọ agba oringo ka ha na-eme.
content_654	A chụpụrụ nwaanyị onye omeiwu  maka iku nwa ya dị ọnwa ise bịa ụlọomeiwu
content_654	Hassan sị na o nwere ihe dapụtara ya n'ike mere ya jiri kuru nwa ya dị ọnwa atọ bịawa ụlọomeiwu
content_654	A chụpụla  nwaanyị onye omeiwu mba Kenya bụ Zulekha Hassan n'ụlọomeiwu mba ahụ maka iku nwa ya dị ọnwa ise bịa ọrụ.
content_654	Hassan kwuru na o nwere ihe dapụtara nike ụlọ ya mana Christopher Omulele, bụ onyeisi ụlọomeiwu mba ahụ onye nyere ntuzuaiaka ahụ kwuru na ụlọomeiwu abụghị ebe a na-elekọta ụmụaka.
content_654	Okorocha asaala Ihedioha n'ọdịda akpụrụakpụ ya
content_654	Emeka Ihedioha na Rochas Okorocha na-arụ onwe ha aka n'ihu maka okwu akpaego Imo steeti
content_654	Aka chiburu Imo Steeti bụ Rochas Okorocha ekwuola na gọvanọ nọ ugbua bụ Emeka Ihedioha na-eji abali akụtusi ihe ọ rụrụ ma kwuo na ha dara n'onwe ha.
content_654	N'ozi si n'aka onye ndụmọdụ bụ Sam Onwuemedo pụta, Rochas sị Ihedioha na-ebuso ya agha n'ihi mmeri o meriri PDP n'afọ ndị gara aga.
content_654	Ụlọikpe akagbuola iwu Sịnetị nyere Edo Steeti
content_654	Ulọikpe dị n'Abuja nọrọ ụbọchị Wenezde nyee Ụlọomeiwu Naijiria iwu ka ha sepụ aka n'okwu gbasara iweghara ụlọomeiwu Edo steeti.
content_654	Cheta na gọọmenti Edo steeti gbara akwụkwọ n'ụlọikpe iji gbagha iwu ụlọomeiwu etiti nyere ya ka o kposala ụlọomeiwu steeti ha hiwere.
content_654	N'egwuregwu
content_654	Nwafọ mba Yuregua a ma ama n'ịgba bọọlụ bụ Diego Forlan awụsala ọwa dịka ọgbachara bọọlụ  afọ iri abụọ na otu.
content_654	Forlan gbara bọọlụ n'otu egwuregwu ndị dịka Manchester United, Atletico Madrid, Inter Milan na ndị ọzọ.
content_654	Nkeji
content_654	Lee ihe nkịrị ga-amasị gị -
content_654	Mwakpo nwantakịrị n'Imo steeti
content_654	Ọnụ na-ekwuchitere ndị uweojii nke Imo steeti bụ Ikeokwu Godson Orlando ekwuola na aka akparala otu nwoke dinara nwatakịrị nwaanyị n'ike.
content_654	O kwuru na ọ bụ ngalaba uweojii nke SARS Imo steeti nwụchiri otu nwoke aha ya bụ Onyekwere Umunna gbara afọ iri isii maka idina nwatakịrị a dị naanị afọ asaa n'ike.
content_654	Nwaanyị manye nwoke ka ya na ya nwee mmekọrịta, ọ bụ mwakpo n'ike?
content_654	E kwesịrị ikuziri nwatakịrị maka 'mmekọ nwoke na nwaanyị'?
content_654	Umunna ekwenyela na ebubo eboro ya bụ eziokwu.
content_654	Otiinwata echerela ndị mba Zimbabwe aka mgba
content_654	Amabu Zimbabwe dịka mba kacha emepụta achịcha.
content_654	Agụụ na-akwado ịgụgbu ihe karịrị mmadụ nde ise na mba Zimbabwe dịka oke ọkọchị nke ụkọ mmiri ozuzo na-ebute, ajọ ifufe na nsogbu enweghi nnukwu akụnaụba, na-asụ Zimbabwe akwụ.
content_654	Ndị World food program na ngalaba United Nations na-agba mbọ ịnakọta ego ga-eru nde Dọla narị atọ na ọma nke a ga-eji gbatara ha ọsọ enyemaka.
content_654	Anwụchiela onyeisi mahadum Zimbabwe
content_654	Okeifufe kewara ezinaụlọ
content_654	N'Ofesi
content_654	Ezuikwara ohi n'Casa de Moneda n'afọ 2018
content_654	Ọ bụ na mba Mexico ka ndị ojiegbe ezu abụọ  maburu egoigwe ọlaedo nke ruru nde dọla abụọ were gbalaga.
content_654	Ndị uweojii na-enyo ndị ọrụ nke ụlọakụ Casa de Moneda ebe e zuru ohi a n'ihi na ha na-akọwa na o nwereike ịbụ oke nọ n'ụlọ gwara oke nọ n'ohia na azụ dị n'ofe.
content_654	N'Egwuregwu
content_654	Taiwo Awoniyi agbabeghị Liverpool bọolụ kemgbe 2015 ha zutara ya
content_654	Liverpool ebinyela otu egwu bọọlụ FSV Mainz nke spain nwaafọ Naịjirịa bụ Taiwo Awoniyi.
content_654	Awoniyi dị afọ iri abụo na otu anọọla na Liverpool kemgbe afọ 2015, kama o sobeghi ha gbaa bọolụ.
content_654	Gere akụkọ BBC Igbo n'otu nkeji ebe a:
content_654	Lee akụko ga-amasi gị -
content_654	Akwammiri dara tigbuo ụmụakwụkwọ mahadum anọ
content_654	Ndị ojiegbeezu awakpoola ụlọakụ, gbagbuo otu onye ọrụ ụlọakụ
content_654	Ndị otu 'Revolution Now' na-achọ ndị otu ha a nwụchiri anwuchi
content_654	Kedụ ndị bụ 'Forest Rangers' a Enugu Steeti na-achọ ihiwe?
content_655	Uwe gị ọdara iwu
content_655	Dika ngwa ekike na-agbanwe n'ike n'ike, uwe akpọrọ ihe ọjọọ mgbe gboo bụzị anya bia lere ugbu a .
content_655	Okwu maka ekike ziri ezi bidoro rịwa ibe ya elu dịka ihe onyoonyoo gosịrị oti egwu Tekno na ụmụnwanyị yi mbenukwu na-agba egwu n'okporo ụzọ Legọs.
content_655	Ọtụtụ ndị mmadụ na-ekwu na uwe ụmụnwaanyị na eyi ugbua na atu n'anya, ọkachasị nke a na-egosi n'ihe onyonyo.
content_655	Ndị Uweojii anwụchiri Tekno?
content_655	'Etu akwa m kwara Theresa May siri gbanwe ndụ m'
content_655	BBC gara njem imata mgbe uwe mmadu dara iwu.
content_655	Anyi gbara ndị ọkaiwu ajụjụ i mata nke bu eziokwu, ma lee ihe ha zara anyị -
content_655	Nwabufo Ikechukwu :
content_655	Ọdịịrị ọkaikpe ikpebi ma uwe mmadụ e megidere iwu.
content_655	Ọkaiwu Nwabufo Ikechukwu gwara BBC na n'ezie enwere iwu megidere mmadụ iyi akwa na ezighi ezi na iwu Legọs steeti nke dị na "Lagos state Public decency law".
content_655	Kama iwu a akọwaghị ụdị uwe na-adabaghị adaba.
content_655	Ihe Imo state ji bụrụ "elelebe ejeghi ọrụ"
content_655	Kedụ ndị bụ 'Forest Rangers' a Enugu Steeti na-achọ ihiwe?
content_655	Ndị uweojii nwere ikike nke si na "Section 4 of Police act" ime nyocha maka ihe gbasara ekike na ezighi ezi.
content_655	Ọ kọwara na ọ bụ onye ọkaikpe ga-ekpebị ma ihe mmadụ yi ọ dara iwu site n'ihe ndị uweojii nyochapụtara.
content_655	Ihuoma Ilobinso:
content_655	Okaiwu Ihuoma Ilobinso bụ onye nkụzi na Mahadum "University of Lagos" gwara BBC Igbo na onweghị iwu Naịjirịa megidere ekike mmadụ kpọmkwem.
content_655	Kama e nwere iwu megidere agwa ezighi ezi nakwa agwa ụfọdụ ruru unyi n'obodo nke Bekee kpọrọ "indecency".
content_655	"Ọmụma atụ bụ ngalaba 136 nke 'Criminal Act of Lagos State'".
content_655	Mana Ilobinso kwukwara na ọ na-esi ezigbo ike mmadụ imeri udiri ikpe a.
content_655	Lee Akụkọ ga-amasị gị :
content_655	Ndị otu 'Revolution Now' na-achọ ndị otu ha a nwụchiri anwuchi
content_655	Ihe isii ị maghị maka Toni Morrison, onye na-ede akwụkwọ a ma ama, nwụrụ anwụ
content_655	Aka akparala nwoke na-arụpụta egbe na-eresi ndị omekome n'Enugu
content_655	Akwammiri dara tigbuo ụmụakwụkwọ mahadum anọ
content_655	Lee Ihe Nkịrị ga-amasị gị :
content_656	Busola Dakolo
content_656	Busola Dakolo gwara BBC na o tinyeghi aka n'akwụkwọ ọbụla a sị na ụkọchukwu Biodun Fatoyinbo nke Coza gbara maka ikpe ịwakpo ya n'ike.
content_656	Ụlọọrụ Uk Guardian wepụtara akụkọ mgbe Biodun kwuru na ndị ji egbe bịara n'ụlọ ya magide ya itinye aka n'akwụkwọ sị na ọ tụrụ asị megide Fatoyinbo n'ime ebubo ịwakpo ya.
content_656	CAN esepụla aka ha n'okwu Fatoyinbo
content_656	Ihe mere ede ji bee nwịị maka COZA
content_656	Dakolo kwuru n'akụkọ a si n'aka UK Guardian na-efegharị mere n'izuụka abụọ gara aga.
content_656	Ọ gara n'ihu kwuo na nke ahụ abụghị eziokwu na akwụkwọ gbara megide Fatiyinbo ka na-aga n'ihu n'ụlọikpe nakwa ndị uweojii.
content_656	Fatoyinbo asaala Busola n'ebubo ịwakpo ya:
content_656	Ụkọchukwu ụka Commonwealth of Zion Assembly (COZA) bụ Biodun Fatoyinbo asaala Busola Dakoloa n'ebubo na ọ wakporo ya n'ike oge ọ bụ nwata nwaanyị.
content_656	N'akwụkwọ ozi Fatoyinbo wepụtara na Instagram ya, o kwuru na " Kemgbe ụwa m, awakpobeghị mmadụ ọbụladị mgbe  m ka bụ onye ekweghị ekwe."
content_656	Ụka Anglican achụọla ụkọchukwu abụọ na-edina onwe ha
content_656	Ihe nwaanyị ga-eme inwete ikpe ziri ezi ma akwaso ya iko n'ike
content_656	Gbalahụ idina onye nkuzi gị n'ụzọ ise a
content_656	Fatoyinbo gara n'ihu kwuo na ya agwala ndị ọkaiwu ya ka ha wepụ okwu ahụ n'ụlọikpe.
content_656	Igwe okwu ịntanet nwuru ọkụ dịka ọrịakụ Dakolo boro ebubo na mkparịtaụka ya na ụlọakụkọ YNaija nwere na Pastọ Biodun Fatoyinbo bụ onyeisi nchụaja a ma ama wakporo ya n'ike oge ọ bụ nwata nwaagbọghọ.
content_656	Ndị a na-anụ aha ha na-ezigara nwaanyị ahụ bụ onye na-ese photo ozi nkwado na itiaka n'obi dịka akụkọ ahụ kpalitere nnukwu ndọrịtaụka na soshal midia.
content_656	Ndị uweojii Naijira kwuburu na ha amaghị ihe ọbụla banyere ebubo nke nwunye Timi Dakolo bụ Busola Dakolo boro Pastọ Fatoyinbo.
content_656	Ọnụ na-ekwuru ndị uweojii n'Abuja bụ Anjuguri Manza kwuru na  ọnwebeghị onye pụtara nye mkpesa maka ụdị ihe ahụ.
content_656	Ọ sị, "Anyị amaghị maka okwu ahụ. Ọ bụrụ na o nwere onye ọbụla nwere okwu, onye ahụ pụta nye mkpesa ka anyị were tinye anya na ya".
content_656	Manza gara n'ihu kwuo na ndị uweojii agaghị eme ihe ọbụla belụsọ ma agbasoro ụzọ kwesịrị ka agbaso.
content_656	Busola Dakolo bụ nwunye Timi Dakolo, onye otiegwu a ma ama
content_656	Onye Ntakụkọ BBC Pidgin gara n'ogige ụlọụka ahụ n'Abuja ebe elekere iri na otu ụbọchị Fraide iji nụta olu ha.
content_656	E kweghị ka onye ntaakụkọ anyị bata, kama a gwwara ya na ọ bụ naanị ụbọchị Tuuzde na ụbọchị ụka ka mmadụ nwere ike ịbata n'ogige ahụ.
content_656	Ndị ụlọụka ahụ gwara ya weta akwụkwọ ozi sitere n'aka ụlọọrụ BBC na ha ga-asa ya.
content_656	Akụkọ ga-amasị gi:
content_656	Mba,mba bụ ihe na-eso atụmatụ 'Ruga Settlement'
content_656	Ụmụafọ Nigeria 5 merụrụ ahụ na nsogbu dara n'etiti Naijiria na ndị Togo
content_656	'O nweghị nwata Naịjirịa ọbụla ga-agbahapụ agụmaakwụkwọ
content_656	Enugwu Police: Anyị na-enyocha onye otu anyị e chere gburu okoroọbịa n'Oji River
content_657	Iji ịntanet azụ ahịa
content_657	Ndị oji intanet ezu amapụtala ụzọ ọhụrụ iji na-apụ ndị mmadụ ego ha site n'ịzụ ihe ma zigara onye ha zụrụ ahịa ozi ụlọakụ abụghị nke ọma na-egosi na ha kwụọla ụgwọ ihe ha zụrụ.
content_657	N'ọnwa ole na ole gara aga, ndị uweojii nwuchiri onye dọkịta ghọrọ oji ịntanet ezu, nke jirila ụzọ aghụghọ zụrụ ọtụtụ ụgbọala na ihe ndị ọzọ dị oke ọnụ aha n'ịntanet.
content_657	Aka akparala dọkịta ghọrọ yahoo-yahoo
content_657	Cyber Monday and Black Friday: Ị na-achị, ọ na-atọ gị, ị na-eri ego gị
content_657	Njọ ọ dị na social media?
content_657	Ndị ojiegbeezu awakpoola ụlọakụ, gbagbuo otu onye ọrụ ụlọakụ
content_657	Chidi Udeogu na Innocent Orji bụ ndị 'software' inginịa n'ụlọọrụ 'Zedcrest Capital' bụ ụlọọrụ na-ahụ maka ịhazi akụnaụba kọwara ụzọ ole na elo ị ga-eji mara ma gbalahụ ozi ụlọakụ adịgboroja.
content_657	Lee ise n'ime ha:
content_657	1. 'Bank alert' adịgboroja na-egosi naanị ego ole a kwụnyere, ebe ozi si n'ụlọakụ gị n'ezie ga-egosi ego ole fọrọ n'akpaego dị n'ụlọakụ.
content_657	2. Ọ bụrụ na edemede ozi i nwetara dị iche na nke ị na-enwetabu.
content_657	Orji kọwara na ozi "Ndị nke adịgboroja, na-etinye kpọm, rịkọm maọbụ 'underscore' n'aha ụlọakụ na-ezite ozi ahụ, nke a na-ede ya n'obere mkpụrụedemede (small letter)."
content_657	Ihe isii i na-ekwesịghị ime na social media gị
content_657	Lee ọghọm okwu asị nwere ike ibutere gị
content_657	Ụmụnwoke e ji ụmụnwaanyị ụgwọ?
content_657	Google enyela Naijiria ohere inweta intanet n'efu
content_657	'Ụzọ ị ga-eji chekwa akara gị'
content_657	3.  Ezigbo ozi na-egosi akara anọ ikpeazụ dị n'akara akpaego gị (account number), mana nke adịgboroja anaghị ebu ya.
content_657	4. Ezigbo ozi ga-akọwa ihe ego ahụ bụ ma ọ bụ mwepụ ka ọ bụ mgbakwụnye nyere ihe dị n'akpaego gị n'ụzọ kwesiri ekwesi.
content_657	5.  Were 'banking app' mara ego ole banyere n'akpaego gị n'ụlọ akụ.
content_657	Ọ bụrụ na obi akaghị gị, ọ kachasị ma mmadụ zụọ gị ahịa dara oke ọnụ ahịa, Udeogu na Orji dụrụ ọdụ ka i jiri 'bankịng app' dị n'ekwentị gị lee akpaego gị n'ụlọakụ tupu ị hapụ onye zụrụ gị ahịa ka ọ lawa.
content_657	Udeọgụ kwuru ka ị "kpọọ 'Account officer' gị ma 'bank alert' gị edoghị gị anya," maka ndị ụta.
content_657	Akụkọ ga-amasị gị:
content_657	Ihe Imo state ji bụrụ "elelebe ejeghi ọrụ"
content_657	'A ghọrọm nwụnye mmadụ na mkpụrụ ụbọchị isii'
content_657	Akwammiri dara tigbuo ụmụakwụkwọ mahadum anọ
content_658	Onye ọkachamara n'ihe gbasara teknụzụ bụ Innocent Ọrji kwuru e nwere ike iji mkpụrụedemede ozi  were mara nke bụ ezigbo ozi si ụlọakụ na nke adịgboroja.
content_659	Chidi Udeogu bụ ọkachamara n'ihe gbasara teknụzụgwara BBC Igbo ụzọ ụfọdụ e nwere ike isi ama ezigbo ozi ego  si n'ụlọakụ na nke adịgboroja.
content_660	Ahịa ebe a na-ere nri.
content_660	Otu ihe mmadụ ọbụla agaghị achọ ịgabiga n'ụwa a bụ oke agụụ sitere n'ụkọ nri.
content_660	Ya ka Igbo ji ekwu na agụụ bụ otigbu nwata n'ihu nne ya.
content_660	Ụmụaka ruru puku 88 nwere ike ịnwụ n'oke agụụ
content_660	Ndị Kamerun gbara ọsọndụ ataala ahụhụ
content_660	Na mba Zimbabwe, oke agụụ na-anyụ ndị mmadụ ịkpakwụ ugbua n'ihi ụkọ mmiri ozuzo nakwa ụkọ ego dịka otu United Nations si maa n'ọkwa.
content_660	Nke a kpatara BBC Igbo ji jụọ ndị ọkachamara ihe obodo Naijiria ga-eme iji gbochie oke agụụ n'ọdịnihu.
content_660	Ha rụtụrụ aka ihe ole na ole nwereike ibute ụkọ nri na oke agụụ ma kwuo ka gọọmentị were ehihie chọwa ewu ojii tupu chi ejie.
content_660	1. Enweghị ezi nchekwa
content_660	Ọtụtụ ndị mmadụ na-ekwu na ha ezutela ndị Fulani na-achị ehi bu egbe ukwu agagharị
content_660	Dịka ihe gbasara mwakpo ndị Boko Haram nakwa ndị ọchịehi bụzị okwu a kpụ n'ọnụ na Naijiria taa, ọtụtụ ndị mmadụ anaghị agakwa ịkọ ugbo n'ihi ize ndụ.
content_660	Ọtụtụ bụ ndị ehi bara n'ubi ha mebichaa ihe ha kọrọ, ebe ndị ọzọ ka ndị ọchịehi wakporo n'ubi ha ma tọrọ ha.
content_660	Marlene Udumka bụ onye na-eme nnyocha banyere ịkọpụta nri bụ nke Bekee kpọrọ "Crop Science" kwuru na ihe dị otu a mere gawa, egwu dị maka mmepụta ihe oriri na Naijiria.
content_660	2. Oke ire ala maka ịrụ ụlọ
content_660	Ọtụtụ ala e jibu akọ nri bụzị nke ndị mmadụ zụrụla were ha na-arụ "estate"
content_660	Udumka kwukwara na ọ dịghị mma otu e si ere ala e kwesịrị iji kọpụta nri, maka ịrụ ụlọ.
content_660	O kwuru sị, "ebe ọbụla ị gara ugbua, ihe na-ewu bụ ịrụ ụlọ.
content_660	"Ndị ọgaranya na-aga gbara ala buru ibu, were ya rụọ "Estate", e nweghikwa ubi maka ịkọ nri.
content_660	"O kwesịrị ka e nwee mpaghara ala a ga-ewepụta naanị maka iji kọpụta nri, ghara iji ebe niile arụ ụlọ."
content_660	3. Oke mmiri ozuzo
content_660	Oke mmiri ozuzo adịghị mma maka mmepụta nri
content_660	Ọ bụ eziokwu na mmiri ozuzu dị mma maka ihe a kụrụ n'ubi, mana oke mmiri adịghị mma.
content_660	Dịka Udumka siri kwuo, oke mmiri ozuzo nwere ike ịsachapụ ihe na-enye aka ka ihe a kụrụ n'ubi na-eto ọfụma.
content_660	Bekee kpọrọ nke a "Leeching".
content_660	Ọ bụrụ na nke a mee ogologo oge, ala ahụ agaghị na-amịtakwa ihe etu o si eme na mbụ.
content_660	Mana ndị ọkacha mara kwuru na e nwere ike igbochi nke a site n'ime nke a kpọrọ "mulching".
content_660	"Mulching" pụtara iji ahịhịa pụrụ iche maọbụ ịkụ ihe akụkụ nwere ike gbochie mmiri ịsachapụ aja ala.
content_660	4. Ume ngwu
content_660	Ọkammụta Popoola Yemi, na mkparịtaụka ya na BBC, kwuru na ọtụtụ ndị ntorobịa ugbua dị umengwụ.
content_660	Nke a mere na ha na-anọ otu ebe na-eti na gọọmentị enyeghi ha ọrụ.
content_660	O kwuru sị: "Ọ bụrụ na ndị ntorobịa tinye anya n'ihe gbasara ịkọpụta nri nakwa ịzụ ụmụanụmanụ, onweghi onye ga-anụ na ọrụ adịghị.
content_660	"Ọtụtụ amaghị na nnukwu ego dị n'ịrụ ọrụ ubi."
content_660	Yemi gakwara n'ihu kwuo na gọọmentị kwesịrị inyere ndị ntorobịa aka, nye ha ọzụzụ nakwa obere ego ha ga-eji malite ihe dịka ịzụ azụ, ịzụ nchị, ịzụ ezi, ịzụ ejula, na ndị ọzọ.
content_660	Ọ dịzị gọọmentị Naijiria na ndị ọha obodo n'aka ibido ugbua gbawa ọsọ mmiri tupu o bido zowe.
content_660	Akụkọ ndị ọzọ ga-amasị gị:
content_660	Ihe Imo state ji bụrụ "elelebe ejeghi ọrụ"
content_660	E nwere iwu megidere ekike mmadụ na Naijirịa?
content_660	Ndị Uweojii anwụchiri Tekno?
content_660	Lee ihe nkiri ga-amasị gị:
content_661	Akụkọ dị mkpa:
content_661	Agbagbuola otu nwaokorobia n'Aba
content_661	Ọnụ na-ekwuchitere ndị Uweojii nke Abia Steeti bụ Geoffery Ogbonna gwara BBC na n'ezie na a gbagbụrụ otu nwaokorobia n' Umuokereke, Obingwa, Aba.
content_661	O kwukwara na ndị uweojii gbalịrị ikwusị ndị okorobia bụ ozu onye agbagbụrụ ime ngagharịiwe tupu ọ banye ọgbaaghara.
content_661	Ogbonna gwakwara BBC na Eze Ododo ahụ edele akwụkwọ degara ndị uweojii maka ihe mere.
content_661	Onyeisi uweojii ahazigharịala SARS
content_661	Ngwaagha ndị uweojii napụtara ndị mmadụ
content_661	Ọ na- akowa na ndị uweojii na-agba mbọ ịchọputa onye gbagburu nwoke ahu.
content_661	N'aka nke ọzọ, akụkọ na-agagharị na soshal midịa  na-ebo ebubo sị na ọ bụ onyegha gbagbụrụ nwoke ahụ maka  ịjụ inye ngagharị.
content_661	Ndị agha egbuola ndị uweojii atọ
content_661	Ọnụ na-ekwuru ndị uweojii Naịjirịa bụ Frank Mba sị na ndị uweojii atọ lara mmụọ mgbe ndị agha Naịjirịa ji egbe wakpoo ha ma tọghapụ onye ntọ ha kpụ aga n'okporoụzọ Ibi-Jalingo dị na Taraba Steeti.
content_661	Mba kwuru na ndịagha a gbagburu ndị uweojii ahụ na-agbanyeghị na ha huputara na ha bụ ndị uweojii.
content_661	O kwukwara sị "Ndiagha a tụghapụrụ onye ejieji maka ntọrị bụ Alhaji Hamisu, onye nọ n'ọsọ ugbua"
content_661	Etu Boko Haram si gbuo onyeisi agha na ndịagha atọ
content_661	Atiku: Meenu nnyocha maka ndịagha 1000 e liri na nzuzo
content_661	Col Sagir Musa bụ ọnụ na-ekwuru ndịagha kwuru na ndịagha ahụ gbagburu ndị uweojii ahụ amaghị ama dịka ha nwetere ozi na ndị ntọ kpụ ndị mmadụ na-agafe.
content_661	Ka ọ dị ugbua, ndị uweojii ka na eme nyocha maka ihe a mere.
content_661	Lee akwụkwọ ndị uweojii deputara si na ndịagha gburu ndị uweojii atọ ma tụghapụ onye ntọ ama ama ha jidere.
content_661	Maurice Iwu amala n'ọnya ndị EFCC
content_661	Ụlọikpe ukwu dị na Legọs enyela  ngalaba gọọmenti na-ebu agha megide nrụrụaka bụ Economic and Financial Crimes Commission (EFCC), ikike ijichi onye bụbụ onyeisi Inec bụ Maurice Iwu  rue ụbọchị Fraide oge a ga-ekpe ikpe ma a ga-atọhapụ ya.
content_661	EFCC kpụpụrụ  Iwu ụlọikpe maka ebubo nrụrụaka ego ruru otu  ijere naira na ụma(N1.2billion.)
content_661	Iwu rụrụ ọrụ dịka onyeisi ngalaba na-ahazi ntuliaka bụ Inec  bido n'afọ 2003 rue afọ 2010 n'oge ọchịchị Olusegun Obasanjo.
content_661	E boro Iwu  ọtụtụ ebubo akwụbaghị aka ọtọ n'ihazi ntuliaka 2007 e mere oge ọ nọ n'ọkwa.
content_661	Gọọmentị Kaduna ekwuola ihe ha chọrọ tupu ha ahapụ el-Zakzaky
content_661	Sheikh Ibrahim Zakzaky
content_661	Gọọmentị Kaduna ewepụtala usoro ha sị ha ga-eji kwenye n'ikike ụlọikpe nyere ka Ibrahim el-Zakzaky na nwunye ya gaa nata ọgwụgwọ n'India.
content_661	N'akụkọ gọvanọ steeti ahụ bụ Nasir el-Rufai tinyere na soshal midia, steeti ahụ si ka a kawa ahụ hụ na EL-Zakzaky ejighi ohere a gbaa ọsọ ndụ na mba ọzọ.
content_661	A kpọpụrụ Zakzaky ụlọikpe
content_661	Anyị ga-erube isi n'ihe ụlọikpe kpebiri gbasara El-Zakzaky - DSS
content_661	Senatọ Ukazi na ICPC
content_661	Ngalaba na-ahụ maka mpụ bụ Independent Corrupt Practices Commission (ICPC) amanyela Omeiwu Chukwuka Utazi ike ngwaọrụ o kwesịrị ike ndị Enugwu Nọt dika ihe Bekee kpọrọ "Constintuency Project".
content_661	Ngwaọrụ ndị a dị n'ụlọ Ukazi gafee otu afọ gunyere ọgbatumtum 228, keke napep 51, igwe e ji akwọ ihe 203 na transformer ise.
content_661	N'Egwuregwu
content_661	Ed Woodward
content_661	Nke na-ewu na soshal midia ugbua bụ #WoodwardOut.
content_661	Ed Woodward bụ osote onyeisi oche otu Manchester United nke ndị nkwado otu bọọlụ ahụ chọrọ ka a chụọ ya n'ọrụ.
content_661	Lee ndị a zụrụ na ego ole a zụrụ ha na EPL
content_661	Transfer deadline: Ndị egwu dakachara ọnụ, ego ole?
content_661	Iwe ha bụ na kamgbe Woodward malitere ọrụ dịka osote onyeiusioche, Man Utd ebutebeghi iko ọbụla.
content_661	Obi adịghịkwa ndị nkwado Man Utd mma maka na onweghi onye ndị otu ha gotere ga-anọchị anya Romelu Lukaku bụ onye nke hapụrụ ha gawa Inter Milan.
content_661	Lee ihe ụfọdụ na-ekwu:
content_661	Man City azụrụla Cancelo
content_661	Joao Cancelo abatala Manchester City
content_661	Ndị otu egwu bọọlụ Manchester City ejirila ego gbara ọkpụrụkpụ n'ụda nde paụnd 60 were zụpụta Joao Cancelo n'aka ndị Juventus.
content_661	Dịka Cancelo na-abata Manchester City, ka Danilo Luiz da Silva na-agba n'azụ si Manchester City agafe Juventus n'ọnụ nde paụnd 34.
content_661	Transfer deadline: Ndị egwu dakachara ọnụ, ego ole?
content_661	Lee Akụkọ Ga-Amasị gị
content_661	Ihe Imo state ji bụrụ "elelebe ejeghi ọrụ"
content_661	"Esepubeghi m aka n'ikpe mụ na Fatoyinbo"
content_661	Ndị Uweojii anwụchiri Tekno?
content_661	Ihe ise ị ga-eji amata 'bank alert' adịgboroja
content_661	Lee Ihe Nkịrị Ga-Amasị Gị
content_662	El-Rufai
content_662	Ndị otu Islamic Movement of Nigeria (IMN) ekwuola sị na gọọmentị Kaduna steeti wepụtara atụmatụ a iji gbuo onyeisi ha bụ Ibrahim El-Zakzaky.
content_662	Ha kwuru nke a ka aka na-achị steeti ahụ bụ Nasir El-Rufai wepụtara akwụkwọ iji kwuo ihe ha chọrọ tupu El-Zakzaky enwee ike gaa India nata ọgwụgwọ.
content_662	Anyị ga-erube isi n'ihe ụlọikpe kpebiri gbasara El-Zakzaky - DSS
content_662	A kpọpụrụ Zakzaky ụlọikpe
content_662	Nwa El-Zakzaky agbajọọla ọkwa na ndị Shiite akwụsịla ngagharịiwe
content_662	Ha boro gọọmentị ahụ ebubo iwepụta atụmatụ a naanị iji emegide ma gbuo El-Zakzaky ka ọ nọ na nwụchi. Ha kwuru na ha anabataghị ya bụ ọnọdụ.
content_662	Gọọmentị Kaduna steeti kwuru na ha chọrọ ka e lebanye anya tupu El-Zakzaky agaa India ịnata ọgwụgwọ dịka ụlọikpe nyere ya ikike.
content_662	Dịka a gbara El-Zakzaky akwụkwọ n'ụlọikpe dị na Kaduna steeti, gọomentị obodo ha sị na ha achọghị akụkọ na e jikwa gbagbuo nwa nnụnụ nne ya efelie mgbe ọ ga-aga ụlọọgwụ.
content_662	Ha kwuru na ha anọchighikwa onye ọbụla ụzọ ịnata ọgwụgwọ ahụike na mba ọbụla dị n'ụwa a ebe ọ bụ na onye ahụ na-akwụ ụgwọ ya.
content_662	Ugo Egbujo bụ ọkaiwu ọnụ na-eru n'okwu gwara BBC Igbo sị na ndị gọọmentị Kaduna steeti " kwesịrị ịkọwa etu ha chọrọ iji elebanye anya n'ọpụpụ na mbata ha makana ụlọikpe nyere ha ikike ahụ".
content_662	"Ha eleela anya sị lekwa etu a ga-esi eme ya 'a ga-eme ya etu a mee ya etu a'. Etu a ha si depụta ya, onye na-ekwuchitere ndị otu El-Zakzaky bụ IMN ga-ele akwụkwọ ahụ anya.
content_662	"Ọ bụrụ na o chee na ndị Kaduna steeti na-emegide ha, o were ya gaa n'ụlọikpe ahụ, ebe ha ga-anọ ekwu ma ọnọdụ niile ahụ ndị Kaduna wepụtara eziri ezi maọbụ na o zighi."
content_662	Cheta na a nwụchiri El-Zakzaky n'afọ 2015
content_662	El-Zakzaky na nwunye ya bụ Zeenah Ibrahim kwesịrị ịga n'ụlọọgwụ Medanta dị na mba India, ebe ụfọdụ ndị gọomentị ga-eduga ha ịhụ na ha erighi mbombo ọsọ.
content_662	N'okwu El-Rufai tinyere na Facebook, Samuel Aruwan bụ kọmishọna na-ahụ maka nchekwa obodo na steeti ahụ kwuru ebumnuche ha.
content_662	Ihe asaa gọomentị Kaduna steeti chọrọ tupu El-Zakzaky agawa njem ya:
content_662	Ha chọrọ ka mịnịstrị na-ahụ maka mmekọrịta mba na mba tinye anya ịhụ na El-Zakzaky na nwunye ya yiri agba n'ụlọọgwụ Medanta, ma hụkwa na ha mezuru iwu niile ụlọikpe kwuru maka njem ọgwụgwọ ha.
content_662	El-Zakzaky na nwunye ya ga-aṅụ iyi ịlọghachite Naịjiria maka ikpe ha ozugbo ndị ụlọọgwụ na-ahapụ ha ka ha gawa. Ha ga-ejikwa aka ha kwụọ ụgwọ ihe niile gbasara njem a gụnyere ma njem ha, ọgwụgwọ, ụgwọ ụlọ ebe ha na ndị otu ha ga-anọ.
content_662	El-Zakzaky na nwunye ya ga-achọta ndị isi a hụrụ kwaba okpu abụọ ga-abụrụ ha ndị akaebe; otu ga-abụrịrị onye eze a ma ama ebe nke ọzọ ga-abụ onye a ma ama na Kaduna steeti. Ha ga-aṅụ iyi ịkpọpụta di na nwunye a mgbe ọbụla ụlọikpe chọrọ ha. Ndị akaebe a ga-egosipụtakwa na ha nwere ala maọbụ ụlọ na Kaduna steeti.
content_662	Gọọmentị mba India ga-aṅụ iyi nye gọọmentị etiti Naịjirịa na ha agaghị anabata mkpesa ọbụla di na nwunye a maọbụ onye otu ha ga-ekpesa maka ịnọ na mba ha dịka onye gbara ọsọ ndụ.
content_662	Di na nwunye a ga-aṅụ iyi e deturu n'akwụkwọ nke ọkaiwu ha ga-ekwenye, na ha agaghị eme ihe ọbụla iji megide ikpe a na-ekpe ha, udo na nchekwa Naịjirịa nakwa iwu obodo India n'ụzọ ọbụla.
content_662	Ndị ọrụ nchekwa gọomentị etiti Naịjirịa ga-edugarịrị di na nwunye a ma nọrọ ebe ahụ ruo mgbe ha natachara ọgwụgwọ, ma sorokwa ha lọghachite Naịjirịa.
content_662	Ụlọọrụ nnọchiteanya Naịjirịa dị n'India ga-eleru anya ala ma kwenye tupu onye ọbụla abịa njem nleta ebe di na nwunye a nọ n'India.
content_662	Ha gakwara n'ihu kọwaa ihe butere nwụchi a nwụchiri El-Zakzaky na nwunye ya n'afọ 2015.
content_662	Gụọ ihe o dere ebe a:
content_662	Cheta na ụlọikpe nyere iwu sị ka a hapụ El-Zakzaky ka ọ nata ọgwụgwọ n'India n'ụbọchị ise nke ọnwa Ọgọstụ 2019.
content_662	Akụkọ ga-amasị gị:
content_662	Sowore abanyela ofe dị ọkụ ka ụlọikpe nabatara ekpere DSS?
content_662	Ihe Imo state ji bụrụ "elelebe ejeghi ọrụ"
content_662	Anyi amatabeghị onye gburu nwaokorobia ahu n'Aba
content_662	Ihe nkiri a ga-amasị gị:
content_663	Omeiwu na-anọchịte anya Enugwu Nọt bụ Chukwuka Godfrey Utazi azarala ọnụ ya maka ebubo ngalaba na-ahụ maka nrụrụka na mpụ bụ Independent Corrupt Practices Commission (ICPC) boro ya.
content_663	ICPC kpọchiri be Maazị Utazi n'ụbọchị anọ nke ọnwa Ọgọst ma bo ya ebubo na oburu akụrụmgwa gọọmentị so n'usoro Bekee kpọrọ "Consistuency Project" dowe na be yaghara ike ya ndị mmadụ etu o si
content_663	kwesi.
content_663	Sịnetọ Utazi malitere okwu n'ịsị na ọ bụ ndị iro na-agba ya mgba okpuru butere okwu a.
content_663	Ọ sị na nke a bụ ugboro atọ ọ ga-eme atụmatụ "Consistuency Project" kemgbe ya banyere ọkwa dịka onye omeiwu.
content_663	"Ihe mere m ejighi kee nke a n'afọ gara aga bụ na m chọrọ ike ya mgbe ezumike m. Achọghịkwa m ike ya mgbe ndọrọndọrọ ka ndị mmadụ ghara iwe ya na m chọrọ iji ya zọta vootu."
content_664	Ndị Nne Abatete
content_664	Ndị Nne Abatete
content_664	Ụmụ nwaanyị Abatete, Anambra Steeti pụtara n'igwe iji mee mmemme nzụkọ ọgọstụ nke afọ a.
content_664	Isi okwu ha na nke 2019 bụ Ịkwado ụmụ nwaanyị maka nlekọta ezinaụlọ ha.
content_664	Onye isi ndị nne nke Odida Abatete bụ Ezinne Bridget Onwuka kwuru na ọ bụ ụmụ nwaanyị ji ụka nakwa ezinaụlọ ha.
content_664	Ihe isii ndị nne Nigeria ji bụrụ 'ọpụrụiche'
content_664	Mother's Day ole ka enwere n'otu afọ?
content_664	Ọ rịọrọ ndị nne niile ka ha were oke ọrụ a Chineke tinyere ha n'aka kpọrọ ihe.
content_664	Oriakụ onwụka kọwara na ọ bụ ego ha na-atụkọta kwa afọ na nzụkọ Ọgọstụ ka ha jiri rụọ ụlọ fada nakwa ụlọ nzụkọ na-aga n'ihu n'Ụlọụka St Joseph Katọlik parish Odida Abatete, Abambra Steeti.
content_664	Onye isi ndị nne Abatete na Legọs bụ Oriakụ Jerome Odekpo kwuru na ozi ya nwere na nzụkọ Ọgọstụ 2019 bụ ka ndị nne kuziere ụmụ ha ndị nwaanyị na mmekọ nwoke na nwaanyị n'alụghị di na nwunye
content_664	abụghị ihunanya kama ọ bụ mmetọ anụ ahụ.
content_664	Ihe ndị nne a si ọtụtụ mba bịa gbakọta n'Odida Abatete mere gụịnyere ịgba egwu, nkuzi, ịmụ isi nri, imụ ime ncha, ịchụ nta ego nakwa ihe ndị ọzọ.
content_664	Nzụkọ Ọgọstụ na-aga n'ihu n'obodo niile dị n'ala Igbo ganye na ọnwa agafee.
content_664	Ndị Nne Ọdịda Abatete na nzụkọ Ọgọstụ 2019
content_664	Ndị Nne Abatete
content_664	Ndị Nne Abatete
content_664	Ndị Nne Abatete
content_664	Oriaku Jerome Odekpo, Onye isi ndị Nne Odida Abatete ngalaba Legọsụ
content_664	Ndị Nne Abatete
content_664	Ezinne Bridget Onwuka, onyeisi ndị Nne St Joseph Ọdịda Abatete
content_664	Kirie ihe nkiri a:
content_665	Fada Ejike Mbaka agọrọla ụkwụ na aka na o soghị mee ngagharịiwe ndị fada ụka Katọlik mere n'Enugwu n'ụbọchị abụọ nke ọnwa Ọgọstụ 2019.
content_665	Mbaka bụ ụkọchukwu a ma ama na-elekọta Adoration Ministries Enugwu kwuru sị na ndị fada ibe ya emeghi ihe kwesịrị ekwesị.
content_666	Fada Ejike Mbaka agọrọla ụkwụ na aka na o soghị mee ngagharịiwe ndị fada ụka Katọlik mere n'Enugwu n'ụbọchị abụọ nke ọnwa Ọgọstụ 2019.
content_666	N'okwu o kwuru ka ọ na-ezisa oziọma n'ụlọụka ya, o kwuru sị na ndị fada mere ngagharịiwe maka ọnwụ Paul Offu, kpara agwa ụmụaka.
content_666	Etu ndị oji egbe si gbuo Fada Paul Offu n'Enugwu
content_666	Ụka Katọlik Enugwu ji ofufe nru pụrụiche ruo uju ndị ụkọchukwu egburu egbu
content_666	Onyeisi ndị uweojii enyela iwu ka achọta ndị gburu ụkọchukwu
content_666	Mbaka bụ ụkọchukwu a ma ama na-elekọta Adoration Ministries Enugwu kwuru sị na ndị fada ibe ya emeghi ihe kwesịrị ekwesị.
content_666	Ọ kọwara na ọ gwara ndị fada ibe ya ka ha chere ka gọvanọ nnyochaa ebe mmiri si baa n'opi ụgbọghụrụ, mana ha egeghị ya ntị mapụ n'ezi malite ime ngagharịiwe.
content_666	O kwuru sị na akụkọ na-foto na-efegharị na o so ndị fada ibe ya mee ya bụ ngagharịiwe, bụ okpotokpo asị n'ihi na ọ nọ n'Abuja mgbe e mere ihe ahụ.
content_666	Ndị fada mere ngagharịiwe maka ogbugbu fada Offu
content_666	O kwuru na ọ bụ Fada Valentine Ubaene yiri ya nọ na foto ahụ, na ọ bụghị ya.
content_666	Ọ gara n'ihu kwuo na ndị na-ede akụkọ ụgha a na-edetere onwe ha abụmọnụ makana ha na-edegide "onye e tere mmanụ nsọ".
content_666	Etu ndị oji egbe si gbuo Fada Paul Offu n'Enugwu
content_666	O kwuru na ekpere ya bụ na a ga-achọpụta ndị gburu fada ahụ ma dọọ ndị mmadụ aka na ntị ka ha ghara ịkpọzị ndị Fulani ọchịehi aha, ganye na gọọmentị achọpụtala n'ezie na ọbụ ha gbagburu Fada Paul Offu.
content_666	Cheta na ndị ụkọchukwu karịrị otu puku gagharịrị Enugwu niile ma gakwaa n'obi gọọmentị iji gosi iwe dị ha n'obi maka ogbugbu ndị omekome gburu Paul Offu nakwa Fada Clement Ugwu.
content_666	Akụkọ ga-amasị gị:
content_666	Ọ bụ ndị iro na-agba m mgba okpuru - Senator Utazi
content_666	'August Meeting' ụmụ nwaanyị n'ala Igbo amalitela ugbua
content_666	Ebe 'ikuku' bugara ndị Nigeria na-agba bọọlụ na mba ofesi
content_667	Uche Ogbodo bịara BBC Igbo maka emume 'Ginị na-Afịọ' were kọwa ọtụtụ ihe banyere ya, ọkachasị etu o si malite ime ihe nkiri Nollywood.
content_667	Nwaada Ogbodo si na ya tara ezigbote afụfụ mgbe ya malitere, mana dịka onye chi ya nyere akaraka ime ihe nkiri, onwetere ohere igosi onwe ya.
content_667	"Ọkwa otu puku naira ka a na-akwụ anyị ụfọdụ mgbe, ụfọdụ oge, agaghịdị akwụ. Mana, uche dị n'ihe m na-eme."
content_667	E nweta Biafra, ọ ga-adị mma - Klint da Drunk
content_667	Ihe mere o ji dị ka ndị Igbo na-ala azụ n'egwu - Ruffcoin Nwa Aba
content_667	Ọ gakwara n'ihu kwuo na ọ na-adị agbagwoju ya anya ma ụmụagbọghọ na-amalite ime ihe nkiri na-akọ maka ndị na-asi ha ka edina ha tupu enye ha ohere isonye n'ihe nkiri.
content_667	Ogbodo tinyekwara ọnụ n'usoro eji enye nwata ara dịka a na-apakọ izu inye nwa ara (Ọgọst 1-7) nke Bekee kpọrọ "World Breast Feeding Week".
content_667	Nwaada Ogbodo sị na ọ bụ ihe ọma nwata ịṅụ ara ọfụma ma ya bụrụ na nne mụrụ ya ga-emenwu ya.
content_667	O kwuru nna ya nyere nwa ya ara n'agbanyeghị egwu ọtụtụ ụmụnwaanyị na-atụ na inye nwa ara ga-eme ka ara ha daa n'ihi uru dị na ya.
content_667	Mana o kwuru na ya enyeghị nwa ya ara n'usoro Bekee kpọrọ 'exclusive breastfeeding' maka ọrụ ya enyeghị ya ohere ime etu a.
content_667	E nweta Biafra, ọ ga-adị mma - Klint da Drunk
content_667	Ihe mere o ji dị ka ndị Igbo na-ala azụ n'egwu - Ruffcoin Nwa Aba
content_667	Ihe ndị ọzọ Ogbodo tinyere ọnụ na ya bụ etu ụmụnwaanyị ga-esi na agbanarụ mwakpo maọbụ ime ihe ha achọghị ime na ngalaba Nollywood.
content_667	"Enyeghị m ohere ka ihe ọbụla dakwasị m. Ọ bụ igosi onwe m n'atụmatụ "auditioning" ka m jiri enweta ohere niile m nwetara ime ihe nkiri dị iche iche."
content_667	"Ọ bụ puku naira ka a na-akwụ m mgbe ahụ. Ufọdụ oge, agaghị akwụ m ihe ọbụla."
content_668	Mo Salah (second left)
content_668	Mohamed Salah (n'aka ịcha)
content_668	Liverpool gosiri Norwich City ihe ha ji bụrụ ọkaibe na mba Yurope
content_668	Norwich wetara onwe ha ihe mgbu site n'inye onwe ha goolu nkeji 7 site n'aka Grant Hanley.
content_668	Ngwongwo e jiri mara Barcelona akụwasịala
content_668	Man City ejirila Liverpool gbaa aka ahịa ụtụtụ
content_668	Nke a nyere Liverpool ikike ịgba ha ụjọ na-ahụ nke mere Mohamed Salah ji mezuoabụọ na nkeji 19.
content_668	Norwich nwetere ohere ole na ole ime Liverpool ihe mana ha ejighi ohere a kpọrọ ihe.
content_668	Liverpool dịka ndị ejighi ọchị malite asọmpi nke afọ a wụnyere ọgbụ goolu atọ site n'aka Virgil Van Dijk na nkeji 28.
content_668	Tupu otu ọkara agwụcha na nkeji 42, Divock Origi mezuru ọkpụ anọ chara acha.
content_668	Divock Origi (aka nri) enyela Liverpool goolu n'ụbọchị niile n'izuụka
content_668	Agbanyeghi etu ọnụọgụgụ goolu siri kwụrụ na agba nke mbụ, Norwich nyekwara ndị azụ Liverpool nsogbu n'agba nke abụọ ebe Emiliano Buendia kpịanyere Pukki bọọlụ ojiri dọkata otu ha ji chịa obele ọchị.
content_668	Ọkacha gbaa - Divock Origi (Liverpool)
content_668	Mohamed Salah nwara ọfụma mana Origi nọ n'ihu ya n'asọmpị a j
content_669	Gabriel Jesus nyere goolu megide ndi West Ham
content_669	Ka afọ ọhụrụ na-ebido n'asọmpị Premier Lig, otu Man City egosila West Ham na ogologo abụghụ na nwa m etoo.
content_669	Ha jiri ọkpụ goolu ise asataghị kama otu chọọ neeti ndị West Ham mma mgbe ha zutere onwe ha.
content_669	Liverpool anwụrụla Norwich City pịgbuo ka agbụsị
content_669	Ngwongwo e jiri mara Barcelona akụwasịala
content_669	Man City ejirila Liverpool gbaa aka ahịa ụtụtụ
content_669	Gabriel Jesusu nyere goolu mbụ na nkeji 25 ebe Sterling so ya n'azụ na nkeji 50 na nkeji 75.
content_669	Aguero ji penariti nye goolu nke anọ na nkeji 86 ebe Sterling mechiri akwụkwọ na nkeji 91.
content_669	Nke a mere na Manchester City nọ n'ọnọdụ nke mbụ n'ọkwa ehibere maka asọmpị Premier Lig.
content_670	Anụ bụ otu n'ime ihe ndị dị mkpa na nri mmadụ na-eri ma na-enye akụrụngwa ndị dịka 'protein', abụba na mmiri n'ahụ mmadụ.
content_670	O nwere obi ụtọ pụrụiche ndị mmadụ na-enwe ma anụ dị na nri ha na-eri, ọkachasị anụ gbara ọkpụrụkpụ.
content_670	N'ihe onyonyo a, ndị mmadụ kọwara ihe mere ha ji ata anụ ma ha richa nri kama ịta ya tupu mọabụ dịka ha na-eri nri.
content_670	Kirie ihe kwuru.
content_671	Pierre-Emerick Aubameyang
content_671	Pierre-Emerick Aubameyang nyere goolu na nkeji 58.
content_671	Ndị otu egwuregwu bọọlụ Arsenal, esorola ndị Manchester City, Liverpool nakwa Tottenham were gbaa aka ahịa na afọ EPL ọhụrụ.
content_671	Arsenal gbalịrị zaa aha nna ha site n'iji otu ọkpụ goolu merie Newcastle taa.
content_671	Ikuku ekuola a hụ otele Chelsea
content_671	Arsenal abatala agba nke anọ
content_671	Crystal Palace akụọla Arsenal isi aba okpu n'ụlọ ha
content_671	Mana mmeri ahụ akpụghị ọkụ n'ọnụ n'ihi na ha achakeghi ka ọnwa ma ncha.
content_671	Aubamenyang bụ onye nyere otu goolu ahụ ha ji gbaa aka ahịa na nkeji iri ise na asatọ.
content_671	Pierre-Emerick Aubameyang
content_671	Lịka lịka niile ndị Newcastlke gbara iji saa otu goolu ahụ amịtaghị mkpụrụ.
content_671	Mmeri a ga-atọ Unai Emery, onye nkụzi ndị Arsenal ụtọ maka na ọtụtụ n'ime ndị Arsenal jiri biri esoghi sọọ mpi nke taa.
content_671	Mmadụ dị ka Alexandre Lacasete nakwa David Luis bu onye e si Chelsea zụta abalị ole na ole gara aga anọghị n'egwu taa.
content_671	Ọzọkwa, Pepe, bụ onye Arsenal si Lille na France zụta, esoghi bido bọọlụ taa, kama e tinyere ya etinye na nkeji iri asaa na otu.
content_671	Leicester na Wolves agbaghị aka ahịa.
content_671	N'aka nke ọzọ, onweghi onye meriri na asọmpi nke dị n'etiti Leicester na Wolves.
content_671	Ha abụọ gbara onwe ha onye lawa onye lawa.
content_671	Anya niile nọzị na ama egwuregwu 'Old Trafford' ebe ndị Manchester United ga-ezute ndị Chelsea.
content_671	Akụkọ ndị ọzọ ga-amasị gị:
content_671	Lee ndị a zụrụ na ego ole a zụrụ ha na EPL
content_671	Kedụ ndị bụ "Ụmụada" n'ala Igbo?
content_671	PDP azakọrọla mmeri na ntuliaka okpuruọchịchị Bayelsa niile
content_672	N'ime akwụkwọ ozi ndị uweojii ziputere ha nyere aha nwa agbọghọ ahụ ka 'Jessica'.
content_672	Ha kwọwara na site n'ihe ha hụrụ, ọ dịka eji akwa tọgbu ya bụ nwaanyị.
content_672	Nwaagbọghọbịa ọzọ anwụọla n'ụlọ oriri na nkwari na Delta
content_672	Ha kwukwara na ha hụrụ ọbara ebe niile n'ụlọ oriri Southbound dị na Morogbo.
content_672	He ebido kwala nyocha banyere etu ọnwụ nwa agbọghọ ahụ sị mee.
content_672	Nke a ga-eme ya ugboro anọ a na-achọta nwaanyị atọgburu n'ụlọ oriri n'ọnwa Ọgọst.
content_672	Ekele Eid-el-Kabir!
content_672	Onyeisiala Muhammadu Buhari ekeleela ndị  ụka alakụba niile dịka ha na-eme emume akpọrọ eid-el-Kabir taa. Ọ gwara ha nabata udo ma gbara okwu naụka ọsọ.
content_672	N'otu aka ahụ, aka chịbụrụ Naijirịa bụ Goodluck Jonathan, Bukola Saraki nakwa ndị ọzọ ezigarala ndị ụka alakụba ozi ekele n'emume eid el kabir.
content_672	Ọzọ,
content_672	Dr. Uwazurike Daniel bụ kọmịshọna ahụịke n'Ebonyi steeti akatọọla akaụkọ na-efegharị na ọrịa yellow fever egbuola mmadụ iri abụọ n'obodo ahụ
content_672	Ọ gwara BBC Igbo na akụkọ ụgha ahụ malitere maka na ndị kọmịshọna gara obere ezumike nke Bekee kpọrọ 'Leave'
content_672	Na mba ofesi
content_672	Ndị uweojii na mba Norway ekwuola na ha na-enyocha onye egburu n'ime ụka ndị alakụba dịka ihe na-eyi ndụ egwu.
content_672	Okwu a bịara dịka otu nwoke bu egbe wakporo ụlọekpere ndị alakụba ma gbuo otu onye n'abalị Satọde.
content_672	N'egwuregwu
content_672	Pierre-Emerick Aubameyang
content_672	Pierre-Emerick Aubameyang nyere goolu na nkeji 58.
content_672	Otu Arsenal jiri "chizoba" zaa aha nna ha dịka ha ji otu ọkpụ goolu asataghị ihe merie otu Newcastle mgbe ha zutere onwe ha.
content_672	N'otu aka ahụ Man United na Chelsea na-asọkọta mpi ugbua n'ama egwuregwu Old Tafford.
content_672	Akụkọ BBC Igbo na nkeji
content_672	Ihe nkiri nke taa
content_672	PDP azọrọla Bayelsa
content_672	PDP zakọọrọ meriri na ọkpụrụọchịchị niile nke Bayelsa Steeti
content_672	Otu ndọrọndọrọ 'Peoples Democratic Party' emeriela na ntuliaka ndị isioche nakwa kaụnselọ okpuruọchịchị niile dị na Bayelsa Steeti e mere na Satọde 10 Ọgọstụ, 2019.
content_672	Onyeisioche ụlọọrụ na-ahụ maka ntuliaka na Bayelsa Steeti (BYSIEC) bụ Remember Ogbe gwara BBC na ntuliaka a e mere n'okpuruọchịchị asatọ bụ nke kachasị mma na steeti ahụ.
content_672	'Tinye nwa gị n'ụlọakwụkwọ maọbụ ije nga'Taa ka a ga-eme ntuliaka ọkwa gọvanọ
content_672	Obodo Brass abanyela oriri n'elu Whale
content_672	O kwuru na pasentị ndị pụtara binyeaka karịrị iri isii, na udo dị dịka enweghi akụkọ ọgbaghara ọbụla maọbụ onye nwụrụ na ntuliaka ahụ.
content_672	Ọ gara n'ihu kwuo na pati dị iri anọ na anọ n'ime pati iri itoolu na otu so mee ntuliaka, nke otu APC na-eso n'ime ha.
content_672	Peter Obi asaala ebubo maka akwụkwọ njem mba Amerịka
content_672	Onye ji aha PDP zọọ ọkwa osote onyeisiala bụ Peter Obi akatọọla akụkọ na-efegharị, nke kwuru na a jụrụ inye ya akwụkọ ikike ịga mba Amerịka.
content_672	Onye ndụmọdụ ya na mgbasaozi bụ Valentine Obienyem kwuru na Obi nọ na mba Amerịka mgbe akụkọ ahụ na-efegharị.
content_672	"Akwụ m chịm" - Peter Obi
content_672	Nkwado Ndigbo: Peter Obi asaala Oshiomhole
content_672	Valentine sị na onye ọbụla maara na Peter Obi bụ onye eji eje mba nke mere na ọtụtụ ụlọọrụ nakwa mba ga-achọ ka ya na ha nwee mmekọ.
content_672	O kwuru na ndị buru akụkọ ụgha a n'isi bụ ndị maara ụdị nkwanye ugwu na-abịa n'ebe Obi nọ ma ha chọrọ imebisi aha ọma ya.
content_672	Akụkọ nọ na-efegharị ụbọchị ole na ole gara aga, ọkachasị na soshal midia kwuru na ụlọọrụ mba Amerịka jụrụ inye Obi akwụkwọ ikike njem n'ihi nrụrụaka na mpụ.
content_672	Buhari na Ramaphosa ga-ezukọ n'Ọktoba
content_672	Onyeisiala Mohammadu Buhari anabatala ọkpụkpọ oku onyeisiala mba Saụt Afrịka bụ Cyril Ramaphosa kpọrọ ya ka ha nwee nzukọ n'ọnwa Ọktoba.
content_672	Onye enyemaka Buhari na mbasaozi bụ Garba Shehu kwuru na Buhari nabatara ọkpụkpọ oku a iji kwụsị oke ogbugbu ụmụ Naịjirịa na mba Saụt Afrịka.
content_672	Weah bịara zute  Buhari
content_672	Na mba Chaịna
content_672	Oke mmiri ozuzo a kpọrọ Typhoon Lekima egbuola mmadụ iri abụọ na asatọ ma chụpụ mmadụ karịrị otu nde n'ebe obibi ha na mba Chaịna.
content_672	Ndị ọrụ gbatagbata kwuru na ọ bụ mbuze so oke mmiri ozuzo a gburu ọtụtụ mmadụ, ebe a ka na-achọ mmadụ iri achọ.
content_672	N'egwurgwu
content_672	Tottenham Hotspur esorola nzọm ụkwụ Liverpool na Manchester City nwete  mmeri n'asọmpi Premier League malitere na ngwụcha izuụka.
content_672	Ha ji ọkpụ goolu atọ asatara otu merie Aston Villa, ebe Burnley na Brighton nwetekwara mmeri.
content_672	Liverpool anwụrụla Norwich City pịgbuo ka agbụsị
content_672	Man. City afọnyela West ham n'akpa
content_672	Nkeji
content_673	Sam Okwaraji
content_673	Ọ gụrụ akwụkwọ dịka ọkaiwu ma nwekwaa nke Bekee kpọrọ "Masters" n'ime agụmakwụkwọ ndị ọkaiwu
content_673	Ụbọchi 12 nke ọnwa Ọgọstụ afọ 1989 bụ oge Sam Okwaraji gara ọgụ ikpeazụ ya.
content_673	Ọgụ Okwaraji abụghị nke e ji mma na egbe alụ, ọ bụ n'ama egwuregwu, mana e ji uwe egwuregwu Naịjirịa lụọ ya.
content_673	Google ekpụpurula Stephen Keshi okpu
content_673	Gịnị ka ị ma maka Buchi Emecheta?
content_673	Ihe i kwesịrị ịma maka Christy Essien-Igbokwe
content_673	N'ụbọchị ahụ Okwaraji dara, ọ fọrọ naanị nkeji 30 ka a gbachaa bọọlụ ahụ Super Eagles na Angola na-agba iji ahọpụta ndị ga-aga Iko Mbaụwa nke afọ 1990.
content_673	E buru ya gawa ụlọọgwu ebe ndị dọkịnta sị na ọ nwụọla.
content_673	Ihe Okwaraji ji bụrụ ọpụrụiche
content_673	N'ime foto a ndị NFF tinyere na Twitter, Okwaraji bu onye nke atọ site n'aka nri na ndị tukwu ala
content_673	Ndị amaghị maka ya nwereike na-asị na ọ bụ sọsọ ọgba bọọlụ mana ọ bụ sọsọ ihe ọ na-eme n'ama egwuregwu ka e ji mara nwaamadị a?
content_673	A mụrụ Okwaraji n'ụbọchị 19 nke ọnwa Mee 1964 n'Owere-Umudioka dị n'okpuruọchịchị Orlu dị n'Imo steeti.
content_673	Ebe ọtụtụ ndi na-agba bọọlụ adịghị abụ ndị na-agụsi akwụkwọ ike, Okwaraji ji asambodo ọkammụta n'ihe banyere ịbụ ọkaiwu. Ọ gụrụ akwụkwọ na mahadum dị n'obodo Rome dị na mba Itali.
content_673	A ma ya ka onye hụrụ mba ya n'anya ọfụma, nke mere ọtụtụ oge ọ na-agbara onwe ya ụgbọ gaa ebe ọ ga gbara Naịjirịa bọọlụ.
content_673	Okwaraji gbaara Naijirịa bọọlụ ugboro asatọ ma nye otu goolu.
content_673	Mgbe otu egwuregwu bọọlụ ọ na-agbara bọọlụ mgbe ahụ sị na ọ gaghị agara Naịjirịa asọmpi, Okwaraji sara ha okwu mere ọtụtụ mmadụ jiri kpupuru ya okpu.
content_673	Ọ sị; "Abụ m ọkaiwu. Dịka unu ma, ebinyere m aka ịgbara unu bọọlụ, mana echeghị m na ọ ga-egbochiri m ịza oku obodo m. Unu agaghị akwụsị m ịgbara mba m bọọlụ. Ka m gwa gị, aga m aza oku mba m ma unu achọrọ ya, ma unu achọghị ya."
content_673	Na nkwanyeugwu, gọọmentị Legọs hibere nka Okwaraji n'afọ 2011 n'ama egwuregwu ebe ọ nọ lụọ ọgụ ikpeazụ ya; National Stadium nke dị na Surulere.
content_673	Aka chịburu Imo Steeti bụ Achike Udenwa, gụkwara ama egwuregwu dị n'Orlu, Imo steeti bụ obodo o si, aha Okwaraji iji cheta ya.
content_673	Ndị egwu jikwa aha ya gụọ egwu.
content_673	Ihe gburu ya bụ ọrịa obi.
content_673	Akụkọ ga-amasị gị:
content_673	Ikuku ekuola a hụ otele Chelsea
content_673	Anyammiri Serena Williams agbawala ndị mmadụ obi
content_673	Arsenal ewerela 'chizoba' zaa aha nna ha
content_673	Ihe nkiri a ga-amasịkwa gị:
content_674	Tekno
content_674	Ngalaba National Council of Arts and Culture (NCAC) ọrụ ha gụnyere ikwalite egwu na Naịjirịa eforola ntụntụ taa ma kwuo na ha ga-eji Tekno mara ndị oti egwu ọzọ chọrọ ikpa agwa ezeghiezi atụ.
content_674	Onyeisi NCAC bụ Olusegun Runsewe kwuputara nke a maka ihe onyonyo gosiri Tekno na ụmụnwaanyị yi mbeleukwu na-agba egwu n'ime ụgbọala n'okporo ụzọ Lekki dị na Legọs steeti.
content_674	Maazị Runsewe kpọrọ ihe Tekno mere 'ihe megidere nchekwa obodo"
content_674	O na-akọwakwa sị "ịgba ọtọ abughị omenala anyị nke mere na anyị agaghi anabata ya ma ọlị".
content_674	Runsewe sị ka gọọmentị chọpụta ndi niile nwere ebe a na-agba ọtọ agba egwu ka enwee ike ijide ndị na akwado ha ma gbaa ha ikpe.
content_674	Ndị Uweojii anwụchiri Tekno?
content_674	E nwere iwu megidere ekike mmadụ na Naijirịa?
content_674	Cheta na ihe onyonyo wuru na soshal midia na-egosi ụmụnwaanyị yi bante agba egwu n'ime ụgbọala.
content_674	Tekno mechara kwuo na ọ bu ya na ụmụnwaanyị ahụ so, ma wepụtakwa ihe nkiri egwu ya ha na-eme mgbe ahụ.
content_674	Ọ bụ ndị na-agafe n'ụzọ sere ya bu ihe onyonyo ma tinye ha soshal midia.
content_674	Runsewe sị na ọ bụ ebele ka emere Tekno maka ahụ adịghị ya mma.
content_674	Na-ikwu na Tekno megidere usoro ejiri hapụ ha, ọ sị: " Anyi ga-eji ya gosi ndị ọzọ ihe ọkụ ji nti oke eme n'ihi na gọọmenti a agaghị anabata mpụ na agwa rere ure. Ihe bụ ihe gọọmentị kwesiri ịkwụsịike na ya."
content_674	Ọ bu n'ụbọchị atọ nke ọnwa Ọgọstụ 2019, ka ndị mmadụ hụrụ ụgbọala bu Tekno onye ezigbo aha ya bụ Augustine Kelechi na ụmụnwaanyị na-eyichighi ahụ na-agba egwu n'okporoụzọ Lekki, Legọs steeti.
content_674	Eboro ya ebubo ikwalite ọgbọ ebe a na agbaọtọ agba egwu, kama Tekno kwuru sị na ọ bụ ọrụ ka ya na ndị otu ya n'arụ.
content_674	Oti egwu Rugged Man sị na ụmụ ntoroọbịa anọ wakporo ya n'obodo Eliza
content_674	Ihe mere Naira Marley ka ji nọrọ na mkpọrọ
content_674	Tekno na onwe ya rịọrọ mgbaghara n'igwe Instagram ya ma kwuo na ọ bụghị mgbasaozi maka ebe ụmụnwaanyị na-agba ọtọ agba oringo ka ha na-eme.
content_674	Ihe ndị mmadụ na-ekwu maka ihe a Runsewe kwuru
content_674	@Matilda_Duncan onye mgbasa ozi nke Redio jụrụ "kedụ ebe mkpa obodo anyị dị, kedụ ebe Hamisu Wadume nọ, Leah ọnwụrụ anwụ", dgz.
content_674	Onye oti egwu Peter Okoye mara njakịrị sị " I bụ nsogbu megide nchekwa Naịjirịa. Dika fufu na Garri kwuru (FG)...ngwa, anyị chọro anụ ewu".
content_674	@Oluomoofderby kwuru na kama gọomenti etiti ka amata ndị gburu ndị uweojii atọ ha na achụharị Tekno.
content_674	Onyekachi Okorie sị na okwu a enweghị ịsi, Tekno bụrụ nsogbu na nchekwa Naịjiria keduzie maka ndị ntọrị, ndị ohi, Nde ọchịehi na Boka Haram.
content_674	Akụkọ ka na-abịa.
content_674	Akụkọ Ga-Amasi Gị
content_674	Nwa agbọghọ ọzọ anwụọla n'ụlọ oriri na Legọs
content_674	Kedụ ndị bụ "Ụmụada" n'ala Igbo?
content_674	'Jogging' ka ndị ụkọchukwu mere n'Enugu - Mbaka
content_674	'Ihe mere aha anyị ji dị na ndị ji gọọmenti ụgwọ'
content_674	Lee Ihe Nkịrị Ga-Amasị Gị
content_675	Sheikh Zakzaky
content_675	Ibrahim El-Zakzaky
content_675	Onyeisi otu ndị 'Islamic Movement in Nigeria' bụ Ibrahim El-Zakzaky na nwunye ya ahapụla Naịjirịa taa bụ Monde gawa India.
content_675	Femi Falana, bụ onye ọkaiwu na-anọchite El-Zakzaky gwara BBC na mkparịtaụka ekwentị na Zakzaky ga-ebili njem taa.
content_675	Mana ihe onyoonyoo nke ndị IMN wepụtara na mgbede Mọnde gosiri ebe onyeisi ha bụ El-Zakzaky nọ n'ime ụgbọelu.
content_675	Ibrahim El-Zakzaky n'ime ụgbọelu bu ya aga India
content_675	Nke a bụ iji rube isi na mkpebi nke ụlọikpe dị na Kaduna nyere n'abalị ise nke ọnwa Ọgọst.
content_675	Ụlọikpe ahụ kwukwara na otu onye nnọchite anya gọọmentị etiti nakwa gọọmentị Kaduna steeti ga-eso El-Zakzaky na nwunye ya mee njem a.
content_675	Anyị ga-erube isi n'ihe ụlọikpe kpebiri gbasara El-Zakzaky - DSS
content_675	A kpọpụrụ Zakzaky ụlọikpe
content_675	Ịkpọ anyị ndị oyi egwu agaghi egbochi ngagharịiwe anyị - Onye Shia
content_675	Nke a bụ iji hụ na ha lọtara ngwa ngwa ha natachara ọgwụgwọ.
content_675	Mana gọọmentị Kaduna Steeti kwuru na ha ga-agbagha mkpebi ahụ.
content_675	El-Zakzaky na nwunye ya anọọla ihe karịrị afọ atọ n'aka ndị ọrụ nchekwa nzunzo a na-akpọ 'Department of State Services', DSS.
content_675	A nwụchiri El-Zakzaky na nwunye ya n'ọnwa Disemba 2015 mgbe ọgbaaghara dapụtara n'etiti ndị agha na ndị otu IMN na Zaria, Kaduna Steeti.
content_675	Ụfọdụ ndị ọkaikpe enyebuola iwu ka atọhapụ El-Zakzaky.
content_675	Ndị otu IMN bidoro mewe ngagharịiwe na steeti dị icheiche n'ihi onyeisi ha e ji.
content_675	Ngagharịiwe ndị otu IMN tara isi ọtụtụ n'ime ha.
content_675	Ngagharịiwe nke e mere n'ọnwa Julaị tara isi ọtụtụ ndị IMN tinyekwara otu onye uweojii na otu onye ntaakụkọ.
content_675	Nke a mere ka gọọmentị machie otu ahụ ma kpọọ ha 'otu na-eyi ndụ egwu' n'ọnwa Julaị.
content_675	Akụkọ ndị ọzọ ga-amasị gị:
content_675	Ihe agaghi eji chefuo Sam Okwaraji
content_675	'Tekno bụrụ nsogbu nchekwa Naịjirịa, kedụzị ihe Boko Haram bụ?'
content_675	Anyammiri Serena Williams agbawala ndị mmadụ obi
content_675	Lee ihe nkiri ga-amasị gị:
content_676	DJ Arafat bụ nwafọ mba Ivory Coast ama ama n'iti egwu Makossa
content_676	Ndị otiegwu dị icheiche na Naịjirịa nakwa mba Afrịka ndị ọzọ ebeela akwa arịrị n'ihi ọnwụ onye otu ha a ma dịka DJ Arafat.
content_676	DJ Arafat ndị Naịjirịa ga-echeta n'ihi egwu ya na J.Martins kụrụ nke a kpọrọ "Touching Body", nwụrụ n'ụbọchị Mọnde 12 Ọgọst, 2019 na mmerụ ahụ o nwere n'ihe mbere okporoụzọ.
content_676	Ọnwụ Nipsey Hussle: Onye ka ọ bụ?
content_676	Ọnwụ gbawara Ndigbo obi karịa n'afọ 2018
content_676	Akụkọ kwuru na ọ na-agba ọgbatumtum ya mgbe ya na ụgbọala sukọtara isi.
content_676	Ọnwụ nwaamadị a wutere ọtụtụ ndị mmadụ, ọkachasị ndị otiegwu ibe ya n'Afrịka gụnyere Davido na ndị ọzọ.
content_676	J.Martins bụ onye ya na ya kụkọrọ egwu, tinyere okwu nke ya
content_676	Onye bụ DJ Arafat?
content_676	Ezigbo aha DJ Arafat bụ Angie Didier Huon, a mụrụ ya n'ụbọchị 26 Jenụwari, afọ 1986.
content_676	A mụrụ ya n'obodo Yopougon dị n'Abidjan nke Ivory Coast.
content_676	Aha nne ya bụ Tina Glamour bụkwa onye ama ama n'iti egwu.
content_676	DJ Arafat so na ndị kachasị eti egwu na mba ndị na-asụ asụsụ Fransị n'Afrịka.
content_676	O ritere nturuugo dị iche iche nke gụnyere 'Best Francophone Award at the 2015 MAMAs'
content_676	DJ Arafat na ụmụ Naịjirịa ndị dịka J. Martins, Davido na Iyanya gụkọrọ egwu.
content_676	Akụkọ ga-amasị gị:
content_676	'Tekno bụrụ nsogbu nchekwa Naịjirịa, kedụzị ihe Boko Haram bụ?'
content_676	Ihe agaghi eji chefuo Sam Okwaraji
content_677	Gọvanọ Ifeanyi Ugwuanyi
content_677	Dịka okwu nchekwa na-aga n'ihu aka na-achị Enugwu steeti bụ Govanọ Ifeanyi Ugwuanyi enyela iwu ka a kutuo ma sụchapụ ọhia dị n'Agwụ.
content_677	O kwuru nke a mgbe ọ gara inyocha ọwa ebe ndị ntọrị na-ezo ma na-esi eri mpọmpọ ọsọ nke dị n'okporoụzọ  Enugwu-Pọt Hakụt nke ụmụogbua dị n'okpụrụọchichị Agwụ.
content_677	Ihe Enugu state ji bụrụ 'baby ọkụ' mma zuru ahụ
content_677	Kedụ ndị bụ 'Forest Rangers' a Enugu Steeti na-achọ ihiwe?
content_677	'Sụchapụ ohia gbara ọwa a gburugburu' - Gọvanọ Ugwuanyi
content_677	Gọvanọ Ugwuanyi gakwara n'ime ohia  Ihe-Agbogugu-Ogbaku-Amuri na Isu-Awaa-Agbudu ebe o nyere iwu ka akwatucha ọgba niile dị n'ohia a.
content_677	Ugwuanyi ga kwara nyocha n'ebe a na aru ogige obibi ndị agha ndke dịkwa n'okporo ụzọ  Enugwu-Pọt Hakụt, na ụmụogbua dị n'okpụrụ ọchichị Ọgwụ
content_677	Eze ndị Agbogugu na nwunye ya e nwerela onwe ha
content_677	Okwu 'bịa banye otu nzuzo' ataala isi otu onye
content_677	Gọvanọ Ugwuanyi gosiri njikere ya ikwusi mkpamkpa ndị ntọrị na ndị omekome ọzọ
content_677	Ndị so mee njem a bụ onyeisioche okpuruọchịchị Agwu bụ Stanley Okeke na ndị na-anọchite anya mpaghara "North and South" nke Agwu bụ Jane Eneh na Johnson Chukwuobasi.
content_677	Ugwu anyị kwuru na ndi uweojii na ndịagha ga-amalite ọrụ nchekwa na mpaghara a iji kwalite nchekwa ndị mmadụ.
content_677	Ọ bụghị anụ ehi gburu udele nwụrụ n'Eke Ihe dị n'Enugu state
content_677	Gọvanọ Ugwuanyi gakwara nyocha ogige ndị agha a na-arụ.
content_677	Cheta na ọ bụ n'Enugwu Steeti ka ndị ntọri tọrọ  Igwe Sunday Orji bụ Eze ndị Obom Agbogugu dị n'okpuruọchịchị Awgu ma mechaa tọhapụ ya.
content_677	Enugwu steeti ga kwara n'ihu hiwe ngalaba nchekwa ọhia a kporo "Forest Rangers" n'olu Bekee maka nchekwa ndị ime ọbodo.
content_677	Kedụ ndị bụ 'Forest Rangers' a Enugu Steeti na-achọ ihiwe?
content_677	Lee Akụkọ Ga-Amasị gị
content_677	Aka akparala nwoke gburu ma lie enyi ya nwoke n'ọhịa
content_677	Nwa agbọghọ ọzọ anwụọla n'ụlọ oriri na Legọs
content_677	Kedụ ndị bụ "Ụmụada" n'ala Igbo?
content_677	Ihe anọ nwereike ibute oke ụkọ nri na Naịjiria
content_677	Lee Ihe Nkịri a
content_678	Joe Igbokwe
content_678	Ndị Naịjirịa kpụ Joe Igbokwe bụ ọnụ na-ekwuru APC n'ọnụ n'ihi ihe o kwuru banyere onyeisiala Muhammadu Buhari.
content_678	Joe Igbokwe nọrọ na mkpatrịtaụka ya na ndị ụlọọrụ ntaakụkọ 'Channels TV', kwuo na "Onye ọbụla sị na Buhari anaghị arụ ọrụ bụ onye asị si n'ọkụ ala mmụọ".
content_678	Nke a bụ na nzaghachi okwu Ken Okolugbo bụ onye PDP kwuru na gọọmentị Buhari anaghị eleta ndị Naịjirịa anya nke ọma dịka o kwesiri.
content_678	Onweghi ihe ọjọ Buhari mere n'okwu iwu ntuliaka
content_678	A gbaala Joe Igbokwe akwụkwọ n'ụloikpe maka ihe o kwuru
content_678	Ihe a abụghị nke mbụ ọ na-ekwu ụdị okwu a, cheta na mkparịtaụka ya na BBC Igbo n'afọ 2018, o kwuru na ndị Igbo amaghị ndọrọndọ ọchịchịe
content_678	A bịa n'okwu 'Restructuring' na Naịjirịa, Joe Igbokwe sị ndị Igbo, ndị Hausa na ndị Yoruba ga na-esusu ọnụ.
content_678	N'afọ 2019 mgbe Ohanaeze Ndigbo kwadoro Atiku Abubakar ịzọ ọkwa onyeisiala, Igbokwe sị na Nnia Nwodo bụ onyeisi ha naara Atiku aka azụ.
content_678	Mgbe onye bụbu onyeisiala Olusegun Obasanjo degaara onyeisiala Buhari 'letter', Joe Igbo sị na Obasanjo na-akọgheri akọgheri.
content_678	Ọ bụghị ihe ịtụnnaya na Joe Igbokwe na-akwado onyeisiala Buhari n'okwu ya niile n'ihi na ọ bụ onye pati APC ma bụrụkwa ọnụ na-ekwuru APC na Legọs Steeti.
content_678	Akụkọ ga-amasị gị:
content_678	Kutuo ọgba na nkọrọ niile dị n'ọhịa Agwu - Gọvanọ Ugwuanyi
content_678	Ọgwụ e ji agwọ Ebola amịtawala mkpụrụ
content_679	Ụlọ ala
content_679	I nwere ike iji nde naira ise(N5m) rụta ụlọ ala dị mma
content_679	Dịka otiegwu Igbo a ma ama bụ Oliver de Coque siri gụọ n'egwu, ekpere nwa afọ Igbo ọbụla bụ "ka ọ rụọ ụlọ nke ya."
content_679	Ịrụ ụlọ bụ egwu ndị ọ kara obi n'ihi na ọ dịka ịchị ụtaba n'aka na-agba egwu.
content_679	Building Collapse: Ihe mere na anyị etinyeghị ndụmọdụ NIA n'ọrụ - Gọọmenti Anambra
content_679	Ụlọ elu adagbuola Injinịa na-arụ ya n'Onitsha
content_679	Ụlọ adaala n'Abraka, Delta steeti
content_679	'Onweghị onye nwụrụ n'ụlọ arụwara kamgbe afọ 20 dara n'Owerri' - Ndị agbataobi
content_679	Mana ọ bụ ebe aka rụrụ nwaanyị ka ọ na-ekonye di ya n'ihi na i nwee ala ma jidekwa ihe dika nde naira ise (₦5million), ị ga-enwe ike ịrụta ụlọ ị ga-akpọ nke gị.
content_679	Na nkọwa ya ọkachamara n'ihe ewumewu nke Bekee kpọrọ 'Architecture' bụ Obinna Ogbuokiri kọwara BBC Igbo na onye nwere ala ma jide nde naira ise nwere ike iji ya rụta ụlọala.
content_679	Ụlọahụ ga-e nwe; ọnụụlọ atọ maọbụ anọ; ebe nnabata ọbịa; ebe erimnri; usekwu na ụlọ mposi n'ime ya.
content_679	Ego ahụ zukwara gị ịgba ya bụ ụlọ ngwuru (fence), ma gbapuo mmiri (borehole).
content_679	Lee ihe ndị ọ ga-eri gị dịka Obinna, onye nwe 'Cartouche Shelter Limited, Owerri' siri kọwaa:
content_679	Ọ ga-erị gị akpa siment 400 ịrụta ụlọala nwere ọnụ ụlọ atọ maọbụ anọ
content_679	Ngwongwo na ngwongwo:
content_679	1. Okporoigwe( (12mm by 12 mm) ₦2,200 x okporo 100 = ₦220,000
content_679	2. Akpa Simenti - 400 x ₦2500                                         = ₦1,000,000
content_679	3. Blọk @5000× ₦40                                                        = ₦200,000
content_679	4. 'Tipper' aja ọcha - 12×₦15,000                                   = ₦180,000
content_679	5. 'Tipper aja ụpa (laterite) 20 trips× N7,000                  = ₦140,000
content_679	6. Ịwa ntọala ụlọ n'ọnụ N500×50 partitions                  = ₦25,000
content_679	7. Ego ọrụ (Workmanship) n'ọnụ ₦40×5000 blọk        = ₦200,000
content_679	8. Osisi  e ji akụ elu ụlọ                                                 =  ₦500,000
content_679	9. Gbamgbam( stoned-coated aluminium)                =₦ 1, 200,000
content_679	10. Ọnụ ụzọ @ 7x 20,000 =                                         =₦140,000
content_679	11. Mpio (Aluminium Window) - 10x N22,000        = ₦200,000
content_679	12. Ite aja (Plastering)                                             =   ₦100,000
content_679	13. Uhie na ite uhie                                                = ₦250,000
content_679	14. Sink @ 3x N5000                                              = ₦15,000
content_679	15. Water Closet                                                    =  ₦15,000
content_679	16. Akọrọngwa latrik na itinye ya                         = ₦200,000
content_679	17. Ịgbapu mmiri(borehole)                                =  ₦120,000
content_679	18. Ido ngwuru (fencing):                                   =  ₦800,000
content_679	O ga-eri gị 'trip' aja ruru 50
content_679	Usoro ị ga-agbaso na ihe ọ ga-eri gị:
content_679	1. Mbido
content_679	Ihe mbụ onye na-arụ ụlọ ga-eme bụ ilezi anya mapụta ntụzi eserese ụlọ ahụ n'ala ebe a chọrọ ịrụ ya.
content_679	Ogbuokiri kwuru na ọ bụ n'oge a ka a ga-eji osisi a kpodoro n'ala mapụta  ọnụ ụlọ dịka o si dị n'akwụkwọ iji doo anya ka a ghara inwe nghotahie ọbụla.
content_679	2. Ịkpụ blọk
content_679	I nwere ike ịkpụ blọk maọbụ zụrụ nke a kpụrụ akpụ.
content_679	Ọ ga-ewe ihe dịka blọk puku ise maọbụ puku asaa irụta ụlọ ala nwere ọnụ ụlọ atọ maọbụ anọ.
content_679	Ndị ọrụ ụlọ doro anya kwuru na mmadụ iji aka ya kpụọrọ onwe ya blọk na-aka mma karịa ịzụ nke akpụrụ akpụ.
content_679	Mana ọ bụrụ na ọ dị gị ọsọ ọsọ i nwere ike ịzụ blọk gị.
content_679	Ogbukiri dụrụ ọdụ ka ị zụrụ ya n'aka ndị nwere igwe na-akpụ blọk n'ihi na ''nke ha na-esi ike."
content_679	Ọ dọkwara ndị mmadụ ji aka ha akpụrụ onwe ha blọk aka na nti banyere ịkpụ blọk n'udummiri. "mmiri nwere ike izo mebie blọk a kpụrụ akpụ."
content_679	3.  Ị wa ntọala ụlọ
content_679	Dịka Ogbuokiri siri rụtụ aka, a na-awa ntọala n'ibe n'ibe nke ndị ọrụ ụlọ kpọrọ 'partitions.'
content_679	Iru ụlọala nwere ọnụ ụlọ atọ maọbụ anọ ga-eri ihe dịka 'partitions iri ise nke ọ kọwara e ji ihe dịka narị naịra ise maọbụ isii egwu.
content_679	O nwere ike dakarịa ma ọ bụrụ ala siri ike maọbụ ala okwute.
content_679	Ceilings
content_679	E gwucha ihe ndị a aga agwa aja, okwute na simenti were wụọ ala ahụ e gwuru rute n'ogogo a kpọọ 'damp proof course' na bekee ma were akpa wakịrịwakịrị kpuchie ya.
content_679	Nke a bụ iji gbochie miri si n'ala idebata n'ahụ aja ụlọ ma a rụchaa ya.
content_679	Ndụmọdụ ọzọ Ogbuokiri na-eneye onye na-arụ ụlọ bụ ịgba mbọ hụ na ọ wulitere ala ụlọ ahụ ka ọ karịa ogogo okporoụzọ iji gbalahụ ide ịwabata n'ụlọ ahụ.
content_679	4. Iwulite rue ogogo 'lintel'
content_679	Ọ bụ ogogo blọk itoolu maọbụ iri ka a ga-edo site n'ogogo 'Damp Proof Course' were rute ogogo 'lintel' bụ ebe itinye ọnụ ụzọ na windo.
content_679	Ọ bụ n'oge a ka a na-eji okporo igwe rụkọta blọk na-ejịkọta ụlọ ahụ ọnụ; ma ụzọ, windo na aja.
content_679	5. Ido  Elu ụlọ
content_679	Iji 'tiles', 'marble' maọbụ 'granite' bụ ka akpa onye ha. OỌ kara onye ji naanị nde naira ise mma iji 'tiles' n'ihi na ndị ọzọ ka ndị ọnụ ahịa
content_679	I dochaa 'lintel', ọ ga-eri gị ogogo blọk atọ idorute elu ụlọ ala ebe o kwesiri, dịka Ogbukiri , onye bụkwa onye nkuzi ' 'Architecture' na 'Federal Polytechnic, Nekede', Owere.
content_679	" Ọ bụ ebe ka ị ga-arụ 'concrete facial' nke  ndị mmadụ ji 'parapet" mara. Ọ na-ewu ugbua n'ihi na ha ji ya achọ ụlọ ahụ mma."
content_679	Na nkọwa ya, ịrụ nke a nwere ike pụkụ narị naira anọ(N400,000).
content_679	6. Ịkụ osisi,mgbamgbam na ịdọnye ọnụụzọ na windo
content_679	Ogbukiri: Ọnụụzọ igwe ndị Naijiria rụrụ na-aka mma karịa nke a tụbatara
content_679	Ihe na-eso idolite ụlọ bụ ịkụ osisi nakwa mgbamgbam nakwa itinye ọnụụzọ na windo.
content_679	Ogbukiri kọwara na 'aluminuim coated zinc bụ ụdị mgbamgba e jizi arụ ụlọ ugbua.
content_679	Ọ gbakwara  ama na ọnụ ụzọ igwe nke a rụrụ na Naijrịa na-aka nke e si mba China tụbata esi ike.
content_679	Ihe na-eso ihe ndị a bụ ite aja, itinye akọrọngwa latrik, mposi,afere e ji akwọ aka na ụmụ kirikiri ihe ndị ọzọ nakwa ite uhie.
content_679	Ọdachi isei kwesịrị izere ma ị na-arụ ụlọ
content_679	1.  Inye ndị amaghị nke a na-akọ n'ọrụ iwu ụlọ( ndị adịgboroja) ọrụ
content_679	Enyela ndị adịgboroja ọrụ ụlọ gị .
content_679	Ọtụtụ ụlọ na-ada ugbua bụ maka na e nyere ya onye ihe edoghị anya ka ọ rụọ.
content_679	2. Mee ntule ụdị ala ị chọrọ iwu ụlọ na ya
content_679	Ụfọdụ ala agaghị ebuli ụlọala ebe ụfọdụ aghaghị ebuli ụlọ ala.
content_679	Ọ bụ nnyocha ga-agwa gị nke bụ nke.
content_679	3.Nhazi ụlọ gị ọ dabanyekwara n'ihe iwu kwuru?
content_679	Ogbuokiri rụrụ ọdụ sị, "Ọ dị mkpa i wegara ngalaba na-ahụ maka ewumewu nke steeti ị na-arụ ụlọ, akwụkwọ were nata nkwado."
content_679	"Emeghị otu a, ha nwere ike ịkụri ụlọ gị ma ị rụcha ya."
content_679	4. Ndị 'Omonile' nwere ike iji  gị n'ọrụ
content_679	Na obodo ụfọdụ ndị ntorobia nwere ike inye gị nsogbu ka ịkwụta ha ụgwọ tupu iwu ụlọ gị.
content_679	Nke a bụ omenala a na anụbu na mpaghara Naijiria ndị ọzọ mana ugbua nama abatala Ọka.
content_679	5. Gbalahụ iji akụrụngwa adịgboroja arụ ụlọ.
content_679	Iji mee nke a Ogbuokiri sịrị  na ọka mma ịhapụ onye ọrụ doro anya ka ọ zụọ akọrọngwa e ji arụ ụlọ.
content_679	Akụkọ ga-amasị gị:
content_679	O meghị m ihere inye nwa m ara - Uche Ogbodo
content_679	Kedụ ndị bụ 'Forest Rangers' a Enugu Steeti na-achọ ihiwe?
content_679	Ihe ise ị ga-eji amata 'bank alert' adịgboroja
content_680	Ụkọchukwu Ejike Mbaka
content_680	Ụkọchukwu Ejike Mbaka
content_680	Ụkọchukwu ụka Katọlik a ma ama n'Enugwu Steeti bụ Ejike Mbaka agọrọla aka na ụkwụ ya maka amụma a sị na o buru gbasara Ọktoba 1.
content_680	Ọtụtụ akụkọ kwuru na Mbaka buru amụma ọjọọ na-ekwu na oke mmiri ozuzo, egbeigwe nakwa ọchịchịrị ga-adakwasị obodo Naịjịrịa.
content_680	Akụkọ ndị ahụ kwukwara na Mbaka buru amụma na oke iwe Chineke ga-adakwasị onyeisiala Muhammadu Buhari, ma kwuo na ya ga-eyipu uwe ụkọchukwu ya ma ọ bụrụ na amụma ndị ahụ emezughi tupu abalị mbụ nke ọnwa Ọktoba.
content_680	Ihe ndị mmadụ na-ekwu maka arịrịọ Fada Mbaka rịọrọ Peter Obi
content_680	Mbaka agọrọla aka n'ụkwụ ya na Buharị
content_680	Ọchịchi Buhari dị mma- Mbaka
content_680	Mana n'ozi Mbaka zipuru n'akara Facebook ya bụ "Adoration Ministry Enugu Nigeria -AMEN", o kwuru na akụkọ ndị ahụ bụ okpotokpo asị.
content_680	Mbaka kwuru na ụlọekpere ya anaghị enwe ekpere n'ụbọchị Tọọzde dịka akụkọ ndị ahụ siri kwuo.
content_680	O kwukwara o nweghị mgbe ọbụla o ji buo amụma ọbụla gbasara onyeisiala Buharị maọbụ October 1, maọbụ kwanụ iyipu uwe ụkọchụkwụ ya.
content_680	Ọ jụrụ sị: "Gịnị mere ndị mmadụ ji ebutere onwe ha abụmọnụ nakwa ọbọ Chineke?"
content_680	Fr. Mbaka zutere Buhari n'afọ 2016
content_680	Ụkọchukwu Mbaka bụ onye a ma ama na-akwado onyeisiala Buhari.
content_680	Mana o kwuola n'oge gara aga, na ọ gaghị egbu oge ọbụla ịtụ onyeisiala mmehie ya n'ihu ma o mejọọ.
content_680	Akụkọ ndị ọzọ ga-amasị gị:
content_680	'Jogging' ka ndị ụkọchukwu mere n'Enugu - Mbaka
content_680	Kutuo ọgba na nkọrọ niile dị n'ọhịa Agwu - Gọvanọ Ugwuanyi
content_680	I nwere ala? Lee ihe ọ ga-eri gị ịrụ ụlọ ma i nwee nde naira ise
content_680	'Aka anyị adịghi na ihe nkiri Kaffy na-eme' - Uweojii Ingland
content_681	Akụkọ dị mkpa:
content_681	Ebonyi steeti na Naịjirịa
content_681	Mkpu akwa hịọrọ n'elu n'ala mgbe ọkụ gbapịara ụlọahịa mgbuka dị n'Uwelu Benin, Edo Steeti.
content_681	Akụkọ kwuru na ọkụ ahụ malịtere n'ime abalị nke mere na o nweghị ngwaahịa ndị mmadụ azọpụtanwuru.
content_681	Otu onye na-azụ ahịa ebe ahụ aha ya bụ Joe gwara BBC Igbo na ọbụghị ahịa niile ka ọkụ ahụ gbara.
content_681	Agbaala ụlọọrụ ndị uweojii ọkụ n'Obowo Imo Steeti
content_681	Akụkọ ndị ọkụ gbara ahia ha n'Onicha
content_681	Ọkụ agbagbuola mmadụ anọ n'okporouzọ
content_681	Ọ kwuru sị: "Ebe ọkụ a gbara bụ na A na kwa B 'line', ebe a na-ere akụrụngwa Mercedes, Mazda nakwa Ford'.
content_681	"Ihe ruru ọdụ ahịa iri atọ gbapịara n'ọkụ ahụ.
content_681	"O metụtara ọtụtụ ndị Bini, ndị Agbor nakwa ndị Igbo."
content_681	Joe kwukwara na osote onyeisi okpuruọchịchị ebe ahịa ahụ dị bịara n'ụtụtụ iji were ya hụ ebelebe gburunu.
content_681	"Mana ka ọ dị ugbua, onwebeghi ihe ọbụla anyị nụrụ n'ọnụ ndị gọọmentị.
content_681	Police-tout class: Otu onye anwụọla, ebe mmadụ asaa merụrụ ahụ
content_681	Ndị uweojii
content_681	Nghotahie dapụtara n'etiti ndị agboro na ndị uweojii edulala otu onye mụọ, ebe mmadụ asaa merụrụ ahụ, dịka ndị uweojii Anambara steeti siri kwuo.
content_681	N'ozi ọnụ na-ekwuru ndị uweojii na steeti ahụ bụ Haruna Mohammed wepụtara ụbọchị Tuzde, o boro ebubo na ndị agboro chọrọ ịnapụ ndị uweojii bịara nnyocha maka ndị ojiegbeezu gbara ọsọ na-ezo n'ọdọụgbọala dị n'okporoụzọ Owere Road, dị n' Ọnịcha.
content_681	Ọgbaghara nke butere kpachikpachi okporoụzọ mere ka otu onye uweojii gbaa egbe nke tụrụ otu onye.
content_681	" E bugara ya ụlọọgwụ  a kpọrọ 'Toronto' ebe dọkịta kwuru na ọ nwụọla."
content_681	Mmadụ asaa ọzọ merụrụ ahụ ma na-anata nleta n'ụlọ 'Multichoice dịkwa n'Ọnịcha.
content_681	Joe Igbokwe e sorola n'ihe a na-eme
content_681	Joe Igbokwe
content_681	Nwa afọ Igbo bụ Joe Igbokwe ga-esonye na ndị ọnụ n'eru n'okwu na Legọs Steetị dịka aha ya so n'otu n'ime ndị kọmishọna iri na atọ nke Gọvanọ Babajide Sanwo-Olu zịgara ụlọomeiwu steeti dịka ndị ga-eso ya rụọ ọrụ.
content_681	Tupu a họpụta ya dịka kọmịshọna, Joe Igbokwe bụ odeakwụkwọ mgbasaozi otu APC na Legọs nakwa onyeisi 'Wharf Landing Fees Collecting Authority'.
content_681	Mana a matabeghi ngalaba gọọmentị bụ nke a ga-enye ya ka o lekọtawa.
content_681	A họrọla Joe Igbokwe dịka Kọmịshọna na Legọs Steeti
content_681	Restructuring: "Ụzọ anyị sị achọ ya abụghị ụzọ anyị ga-esi nweta ya"
content_681	Nke a bụ nke abụọ onye Igbo na-arụ dịka kọmịshọna na Legos.
content_681	Ben Akabueze rụrụ ọrụ dịka kọmịshọna 'Economic Planning and Budget' agba abụọ bido n'afọ 2007 n'oge ọchịchị Babatunde Fashola dịka gọvanọ Legọs.
content_681	Nwoke isi nkụka na Sydney
content_681	Foto a gosiri ebe nwoke ahụ ji mma n'aka.
content_681	N'ofesi, ndị uweojii nke mba Australia ekwuola na otu nwoke ji mma merụọ otu nwata nwanyị ahụ n'obodo Sydney nwetụrụ ọrịa isi.
content_681	A na-arọkwa anya na ọbụ nwata nwoke ahụ sụgbukwara nwanyị ọzọ bụ onye e butere ozu ya n'okirikiri ahụ.
content_681	Ọbụ ụmụokorobịa atọ aha ha bụ Lee Cuthbert, Paul O'Shaughnessy nakwa Luke O'Shaughnessy gbalịrị jituo nwoke ahụ tupu ndị ọrụ nchekwa abịaruo kpụrụ ya.
content_681	Sneijder efeela aka
content_681	Wesley Sneijder
content_681	N'egwuregwu ọgbaa bọọlụ onye mba Netherlands aha ya bụ Wesley Sneijder awụsala ọwa.
content_681	Sneijder gbara bọọlụ ihe ruru afo iri na asaa ma nwetakwa nturuugo di icheiche nke gunyere iko Champions league, Serie A nakwa Coppa Italia.
content_681	Ọ gbara bọọlụ n'otu egwuregwu ndị dịka Ajax Amsterdam, Manchester United, Real Madrid, Inter Milan nakwa Galatasaray.
content_681	Ọgwụ Ebola na-arụ ọrụ
content_681	Ọrịa Ebola egbuola ihe karịrị mmadụ 1,800 na mba DR Congo
content_681	N'oge na-adịghị anya, ọrịa ebola nwereike inwe mgbochi na ọgwụgwọ dịka ọgwụ abụọ ndị e nyochara gosiri nke a.
content_681	N'ime ọgwụ anọ e nyere ndị bu ọrịa na mba Congo DR ebe ọrị a na-akpa ike,  abụọ n'ime ha kparaike n'ịgwọ ọrị a.
content_681	Ebola alaghachitela DR Kongo
content_681	Ebola: Naijiria dị njikere-NCDC
content_681	Ụlọọrụ mba Amerịka na-ahụ maka ọgwụ mgbochi ọrịa so mee nyocha ahụ sị na mpụtara nke a bụ "ezigbo akụkọ" n'ibu agha megide ọrịa Ebola.
content_681	Ọgwụ ndị a bụ REGN-EB3 na mAb114 na-eji akụrụngwa dị mmadụ na-ahụ ebuso ọrịa Ebola agha ma kpagbuo ike ya.
content_681	Ha kpara ike ruru pasentị iri itoolu (90%) n'ịgwọ ọrịa Ebola na nyocha ahụ e mere.
content_681	Ọ bụ unu ji gọọmentị akwụla ụgwọ opekatampe ọhụrụ
content_681	Gọọmentị etiti ebola otu jikọtara ndị ọrụ na Naịjirịa ebubo na ọ bụ n'ihi oke ọchịchọ ha mere a malitabeghi kwụwa ha ụgwọ ọpekatampe puku naịra iri atọ.
content_681	Onyeisioche ụlọorụ na-ahụ maka ụgwọ ọnwa bụ Richard Egbule rịọrọ ndị ọrụ ka ha biko wedata aka na gọọmentị agbalịala site na nkwenye ibuli ụgwọ ọnwa ha.
content_681	Ndị Naịjirịa nwụrụ n'emume Hajj 2019
content_681	Ọnụọgụgụ ndị Naịjirịa nwrụrụla ugbua na Saudi Arabia n'ihi emume Hajj nke 2019 e ruola itoolu.
content_681	Onyeisioche ụlọọrụ na-ahụ maka Hajj bụ Ibrahim Kana gwara ndị ntaakụkọ nke a
content_681	N'egwurgwu
content_681	One na-agbara Naịjirịa bọọlụ bụ Henry Onyekuru ahapụla otu Everton nke mba Ịngland gawa mba Fransị ịgbara ndị Monaco bọọlụ
content_681	N'aka ọzọ Michael Emenalo ahapụla ọrụ ya dịka onye ntuziaka egwuregwu bọọlụ na Monaco dịka ọ rụchara ọrụ afọ abụọ.
content_681	Nkeji
content_682	Okoi Obono-Obla
content_682	Onyeisiala Naijiria bụ Muuhammadu Buhari akwụsịla Okoi Obono-Obla bụ onyeisi otu pụrụiche e hiwere maka igbapụta akụ na ihe enwenwe gọọmenti Naijiria e zufuru ezufu.
content_682	Ụlọọrụ onyeisiala bụ ihe gbnbara nke a  nn'anwụ n'akara Twitter ụbọchị Wenezde.
content_682	Ha kwuru na nkwụsị ọrụ n'ihe ahụ ga-adịgide ganye na  ICPC emechaa nnyocha banyere okwu metụtara nwa amadi ahụ.
content_682	Nkwụsị ọrụ n'ike a a kwụsịrị na-eso ọtụtụ ebubo e borola ya nke gụnyere ebubo iji asambodo adịgboroja arụ ọrụ.
content_682	Nigerian Prisons: Aha ụlọmkpọrọ Naịjirịa bụzi 'Nigerian Correctional Service
content_682	Onyeisiala Muhammadu Buhari etinyela aka n'akwụkwọ iwu ga-agbanwe aha ụlọmkpọrọ Naịjirịa site n'ịza Nigerian Prison Service zawa zie Nigerian Correctional Service.
content_682	Onye enyemaka ya pụrụiche n'ihe banyere ụlọomeiwu bụ Ita Enang kwupụtara nke nye ndị ntaakụkọ n'Abuja na Wenezde.
content_682	Budget 2019: Buhari etinyela aka n'akwụkwọ
content_682	Mgbachi ahia ọdụ anụ niile n'Enugwu Steeti
content_682	Ndị isi ahịa n'Enugwu esorola nzọmụkwụ otu Miyetti Allah n'ịmachi ogbugbu anụ ọbụla n'abalị abụọ.
content_682	Abalị abụọ ahụ bụ ụbọchị 14 na 15 n'ọnwa ọgọst ebe ndị Miyetti Allah manyere ndị otu ha ọzụzụ nchekwa.
content_682	'Anyị ga-agbachi ụlọahịa anyị niile n'Enugwu steeti'
content_682	Anyị kwadoro mgbachi ahịa maka nchekwa - Ndị ogbu anụ
content_682	Ọ bụghị anụ ehi gburu udele nwụrụ n'Eke Ihe dị n'Enugu state
content_682	N'ime akwụkwọ ozi nke BBC bitere aka, ndị isi ahịa machiri "ogbugbu na ọzụzụ anụ ehi ọbụla"
content_682	"Anyị na-agwa ndị otu anyị na a ga-agbachi ụlọ anụ onye ọbụla dara iwu a ebighebi" ka akwụkwọ ozi ahụ kwuru.
content_682	Na mba Kenya
content_682	Ndị ọrụ obodo mpaghara ndịda anyanwụ Kenya abọpụtala ozu otu nwoke eji uwe ọrụ ya lie ma yipu uwe ọrụ na-agwaghị ezinaụlọ.
content_682	Nwoke a kpọrọ Shikuku Alukoye bụ onye ọrụ obodo Kakamega rue oge ọnwụ ya nke e mere eji were uwe ọrụ lie ya na nkwanye ugwu.
content_682	N'egwuregwu
content_682	Liverpool na Chelsea ga-anwa ike ha n'asọmpi Iko Uefa Super Cup nke abalị a n'ọgbọ egwuregwu dị n'Istanbul.
content_682	Iko Uefa Super na-adị n'etiti ndị mabutere Iko Uefa Champịọns League  na ndị mabutere Iko Uefa Europa league.
content_682	Nkeji
content_682	Buhari agwaala CBN kwụsị ịnye ndị na-ebubata nri dọlla azụmahịa.
content_682	Onyeisiala Muhammadu Buhari enyela iwu ka akwụsị inye ndị na-ebubata nri ego dọlla iji zụ ahịa.
content_682	Ọ kọwara na nke a bụ maka na nrụpụta ihe oriri n'ala Naịjirịa arịala elu ma kwuo na a ga-eji ego dọlla ahụ ekepụtara dozie obodo.
content_682	Na mba ofesi
content_682	Aka na-achị Dar-es-salaam na mba Tanzania bụ Paul Makonda ekwuola na ọ ga-adị mma ma enwe ndekọ ụmụnwoke lụrụ nwaanyị n'otu ebe nke ụmụ agbọghọbịa nwereịke ịle anya.
content_682	O kwuru na ọ bụ iji belata oke akwamiko nakwa ịgba n'ezi na-emetụta ụmụ nwaanyị kachasị.
content_682	N'egwuregwu,
content_682	Otu Chelsea eferela Kenneth Omeruo aka dịka ha resiri ya otu Leganes kpam kpam.
content_682	Omeruo nke otu Chelsea zụrụ n'afọ 2012 agbabeghiri otu ndị nnukwu Chelsea bọọlụ chaa chaa kemgbe a zụrụ ya.
content_682	Akụkọ BBC Igbo na nkeji
content_683	Nwoke na ụmụ ya nwaanyị
content_683	Nwoke ọ ga-amanwụ ma 'opi' ya ọ na-arụ ọrụ ka ọ bụ na ọ naghị arụ ọrụ?
content_683	O nwere ike ịtụnye nwaanyị ime ka ọ bụ na o nweghị ike ya?
content_683	Utu rọba ọ na-egbochi gị inwete ụtọ ikpu?
content_683	A machiela mmanya na-ekeli utu ka utu nwoke jụrụ ọdịda dịka ọ ṅuchara ya
content_683	Ihe mere ndị mmadụ ji eze 'ihe nsori'
content_683	Kedụ etu nwoke ga-esi ama ma utu ya ọ na-ekeli maọbụ o nwere ike ijidegide nkeli?
content_683	Ihe ndị a bụ ajụjụ a kpụ n'ọnụ dịka otu ụlọikpe dị n'Igando, Legọs gbasara di na nwunye maka ebubo na nwoke anaghị atunyeli nwaanyị ime.
content_683	Dịka ụlọakụkọ Punch siri dee, Monday Adiri na-ebo nwunye ya ebubo sị : Nwunye m na-emebọ n'ihu ọha. Ọ na-agwa onye ọhụla na ọ bụghị m mụrụ nwa anyị nwaanyị."
content_683	"Ọ na-akpọ m onye amụ ya anaghị ekeli."
content_683	Dọkịta ọkachamara n'ihe gbasara amụtaghị nwa bụ Dkta Adewonuola Ajayi kọwara BBC etu nwoke ga-esi ama na utu ya anaghị ekeli.
content_683	"Nwoke teta ụra n'ụtụtụ , o kwesịrị ka amụ ya kelie ma kwụrụ ọtọ."
content_683	"Ọ bụrụ na o meghi otu a, o nwere ike ịbụ na o nwere nsogbu."
content_683	Dọkịnta Bumbum: Aka akparalanụ dibia otele ukwu
content_683	Ị hụla di na nwunye na-amụtaghị nwa n'ihi 'amaghị eme'?
content_683	Ihe ndị nwere ike ibute nsogbu ndị a gụnyere nsogbu Bekee kpọrọ 'endocrine problems'; urological problems' nakwa oke echiche.
content_683	Dkta Adewonuola Ajayi gara n'ihu kwuo sị,"oke echiche na nchekasị nwere ike ibute amụ nwoke ekelighi."
content_683	Kedụ ka nwoke ga-esi ama ma ọ ga-atụnyeli nwaanyị ime?
content_683	Ụzọ doro anya nwoke nwere ike isi mata nke a bụ site na nnyocha mmiri ahụ ya.
content_683	Ajayi kọwara: "Nwoke kwesịrị ime nnyocha iji mara ma ọ ga-atụnyeli nwaanyị ime."
content_683	Ihe dị iche n'etiti 'impotence' na 'infertility'
content_683	" Impotence' bụ nsogbu na amụ nwoke enweghị ike ikeli mana 'infertility' bụ  na nwoke enweghị ike ịtụnyenwụ nwaanyị ime."
content_683	O kwukwara sị na ha abụọ abụghị otu mana 'amụ nwoke ekelighị' nwere ike ibute 'amụghị nwa.'
content_683	"Amụtaghị nwa bụ di na nwunye enweghị ike ịdị ime na-agbanyeghị ime mmekọrịta nwoke na nwaanyị rue otu afọ."
content_683	Ọkachamara ọzọ n'ihe gbasara amụtaghị nwa bụ Dkta Abayomi Ajayi nke 'Nordica Fertility Centre' dị na Legọs kwuru na nwoke inwe nsogbu amụtaghị nwa abụghị n'ụwa ya agwụla n'ihi na ụzọ mgbapụ dị.
content_683	"Ọ bụrụ na nwoke nwere olulo (sperm), a ga-egbonwu nsogbu atụnyelighi nwaanyị ya ime. E nwere ike iji ya mee ka nwunye ya tụrụ ime."
content_683	Akụkọ ga-amasị gị:
content_683	Kedụ ndị bụ "Ụmụada" n'ala Igbo?
content_683	O meghị m ihere inye nwa m ara - Uche Ogbodo
content_683	Kedụ ndị bụ 'Forest Rangers' a Enugu Steeti na-achọ ihiwe?
content_683	Ihe ise ị ga-eji amata 'bank alert' adịgboroja
content_684	Liverpool
content_684	Iko Uefa Super Cup mere Chelsea ọ nọ nso erughi aka dịka Liverpool ji penariri ọkpụ goolu ise asatara anọ merie ha.
content_684	Asọmpi a bụ ezigbo ọgụ na mgba dị n'etiti dike Ịngland abụọ dịka onweghi onye ọ dịrị mfe.
content_684	Ikuku ekuola a hụ otele Chelsea
content_684	Liverpool anwụrụla Norwich City pịgbuo ka agbụsị
content_684	Mgbe egwu a biri ọkụ, Liverpool n'atufughi oge malitere ịkwanye Chelsea ọkụ n'ike mana Chelsea kwechiiri.
content_684	N'ihe dịka nkeji 15, Chelsea bịara dịka ndị a gbapere ụzọ mgbe ha malitere na-acha Liverpool ọkụ dị egwu.
content_684	Oke ịcha ọkụ a mịtaara Chelsea mkpụrụ nke mere Olivier Giroud ji nye goolu na nkeji 36 iji gbapee ọnụụzọ goolu.
content_684	Chelsea nyekwara goolu ọzọ site n'aka Christain Pulisic mana nwaanyị ogbu bọọlụ bụ Stephanie Frappart (France) gụpụrụ ya, kwuo na ọ bụ 'offside'.
content_684	Ngwongwo e jiri mara Barcelona akụwasịala
content_684	N'ime nkeji 48, mgba ọkara abụọ malitere Sadio Mane nyeere Liverpool goolu ha, iji mee ya otu ọkpụ otu ọkpụ.
content_684	Otu egwuregwu abụọ ndị a kwechiri sị na o nweghi onye ka enye ibe ya goolu n'ọtụtụ oge n'ime asọmpi ha.
content_684	E kpunyela Chelsea okpu ogwu taa
content_684	Chelsea nyetakwara goolu ọzọ na nkeji 83 mana ndị ogbu bọọlụ sị na ọ bụ 'offside' nke mere ha ji gụpụ ya.
content_684	Otu abụọ ndị a fooro ntụtụ taa rue mgbe nkeji 90 gachara, ma banye mgbakwụnye oge (Extra time).
content_684	N'ime mgbakwụnye oge ahụ na nkeji 95, Sadio Mane nyeere Liverpool goolu, ebe Jorginho ji penariti nye nke ndị Chelsea na nkeji 101.
content_684	N'ikpeazụ, onweghi onye meriri ibe ya na mgbakwụnye oge n'asọmpi a dịka ha nyere oner ha ọkpụ abụọ abụọ.
content_684	Mana Liverpool ji penariti ọkpụ goolu ise asatara anọ merie Chelsea ma buru iko 'Uefa Super Cup 2019'
content_684	Akụkọ ga-amasị gị:
content_684	Ụmụnwaanyị Abịa state aha ha na-ada ụda na Nigeria
content_684	Divorce over impotence: Kedụ etu ị ga-esi ama ma nwoke ọ na- atụnyeli nwaanyị ime?
content_684	Anyị kwadoro mgbachi ahịa maka nchekwa - Ndị ogbu anụ
content_685	Iji rube isi n'iwu ndị Miyetti Allah tinyere, o nweghị ebe e gburu anụ ma ọ bụ ree anụ n'ahịa niile dị n'Enugwu steeti taa ụbọchị 14 Ọgọst, 2019.
content_685	Mgbe BBC rutere n'ahịa 'Old Artisan' na New Haven, Enugwu, ọdụ ebe a na-egbu ma na-ere anụ anụ tọgbọọ chakoo.
content_685	'Anyị ga-agbachi ụlọahịa anyị niile n'Enugwu steeti'
content_685	Ọ bụghị anụ ehi gburu udele nwụrụ n'Eke Ihe dị n'Enugu state
content_685	Ọtụtụ ndị na-ere anụ nọ n'ọdụ ahịa ha ma ha anaghị ere ihe ọbụla.
content_685	Ha kwupụtara obi ha na mgbachi a gbachiri ọdụ ahịa ha na etu o si metụta ha.
content_685	Ha kwuru na agbanyeghị na o metụtara azụmaahịa ha kama na ọ bụ ihe banyere nchekwa ndụ na akụnaụba n'Enugwu Steeti.
content_685	Ndị isi ahịa amachiela ịgbu anụ ehi n'Enugwu
content_685	Benjamin Nnamani bụ onyeisi ndị na-egbu anụ kwuru na ha kwadoro nzuko gọọmentị na ndị Miyetti Allah bụ nke mere e ji gbachie ahịa ha.
content_685	Otu nwaanyị bụ Oriakụ Ude bịara ịzụ anụ kwuru na obi adịghị ya mma na ọ hụghị anụ ọ ga-azụ.
content_685	Cheta na ndị isi ahịa n'Enugwu esorola nzọmụkwụ otu Miyetti Allah n'ịmachi ogbugbu anụ ọbụla n'abalị abụọ.
content_685	Abalị abụọ ahụ bụ ụbọchị 14 na 15 n'ọnwa ọgọst ebe ndị Miyetti Allah manyere ndị otu ha ọzụzụ nchekwa.
content_685	N'ime akwụkwọ ozi nke BBC bitere aka, ndị isi ahịa machiri "ogbugbu na ọzụzụ anụ ehi ọbụla"
content_685	"Anyị na-agwa ndị otu anyị na a ga-agbachi ụlọ anụ onye ọbụla dara iwu a ebighebi" ka akwụkwọ ozi ahụ kwuru.
content_685	Akụkọ ga-amasị gị:
content_685	Ụmụnwaanyị Abịa state aha ha na-ada ụda na Nigeria
content_685	Ndị isi ahịa amachiela ịgbu anụ ehi n'Enugwu
content_686	Nwatanwaanyị e gosiri kpochiri nwanna ya na ụlọ nkịta
content_686	Ndị uweojii nke Legọs steeti anwuchiela otu nwaanyị di afọ iri abụọ na anọ maka mmegbu o megburu nwanna ya dị afọ iri ma gbachie ya n'ụlo nkịta.
content_686	Ihe onyonyo a ekwughi mgbe ihe a mere kama ọ bụ n'ọnwa a ka ihe onyonyo a bidoro wuwe na 'Twitter'.
content_686	Ihe onyonyo a gosiri ebe nwata nwaanyị jị ajị ukwu a pịa nwata nwoke a ihe.
content_686	Nkịta zọro nwa ọhụrụ e liri na ndụ
content_686	Ụmụnwaanyị Abịa state aha ha na-ada ụda na Nigeria
content_686	O mechara dọrọ nwantakịrị tie ya ihe ma gbachie ya n'ụlọ nkịta.
content_686	Nwa nwaanyị sị na nwanna ya a bụ Chibuike Eziamaka kpasuru ya iwe mgbe ọ ṅụchara mmanya ọkụ were jirị okwute mebie enyo ụgbọala ya.
content_686	Ichi egburu nwata a n'ihu zọrọ ya n'aka onye ntọrị - Uweojii
content_686	Ihe onyonyo a kpaliri iwe ndị mmadụ nke ukwu nke mere ka ụfọdụ ekwe nkwa ego ka e wee nye onye ga-achọpụta onye nwaagbọghọbịa ahụ.
content_686	Ọ bụ na ụbọchị Tụzde ka ọnụ na-ekwuchitere ndị uweojii bụ Dolapo Badmus kwuru na Twitter na ha anuchiela nwaagbọghọbịa ahụ.
content_686	Divorce over impotence: Kedụ etu ị ga-esi ama ma nwoke ọ na- atụnyeli nwaanyị ime?
content_686	'August Meeting' ụmụ nwaanyị n'ala Igbo amalitela ugbua
content_686	O dere sị, " Anyi anwuchiela onye echere na ọ bụ ya mere ihe a.. Nwata nwoke ahụ bụ nwa enweghi nne na nna.
content_686	Ọ nọ na nlekọta ndị gọomenti na Legos steeti."
content_686	Badmus na ekele ndị ọha mmadụ maka mbọ na enyemaka ha nyere nke ndị uweojii jiri nwuchie nwata nwaanyị a.
content_686	Lee akuko ga-amasị gị
content_686	Kedụ ndị bụ "Ụmụada" n'ala Igbo?
content_686	Ihe Imo state ji bụrụ "elelebe ejeghi ọrụ"
content_686	I nwere ala? Lee ihe ọ ga-eri gị ịrụ ụlọ aka gị
content_686	Buhari akwụsịla Okoi Obono-Obla ọrụ n'ike
content_686	Lee ihe nkịrị ga-amasị gị
content_687	Iri ji Mbaise
content_687	Gọvanọ Emeka Ihedioha nke Imo steeti so waa ji na mmemme iri ji ndị Mbaise mere na nso nso a
content_687	Mmemme Iri Ji Mbaise na-akpọtụ ugbua n'ụlọakwụkwọ 'Aboh Mbaise Secondary School' ebe obodo 91 mejupụtara Mbaise na-eri ji ọhụrụ taa bụ Tọzde.
content_687	Ji nọ n'ọkụ na-eghe
content_687	Iri ji Mbaise bụ nke a na-eme kwa afọ ọbụla ma ọnwa August gbaa iri na ise.
content_687	Ndị eze, nze na ọzọ bịara emume Iri Ji Mbaise
content_687	Iri ji ọhụrụ: Omenaala Igbo agaruola mba Sweden
content_687	Lee ka e si eri ji ọhụrụ n'Alaigbo
content_687	Ihe ise na-amasị Nnamdi Kanu ị maghị
content_687	Ndị eze, nze na ọzọ bịara emume Iri Ji Mbaise
content_687	Gọvanọ Imo steeti bụ Emeka Ihedioha tụrụ 'down' na Iri ji Aboh Mbaise
content_687	Mmadụ puku kwụrụ puku zukọtara kemgbe ụtụtụ ụbọchị Tọzde,  ebe ndị mbaise na egosi ejiri mara ha.
content_687	Ụmụada Mbaise gwunyere n'emume iri ji ahụ
content_687	Ndị Eze-ji Mbaise Mbaise na afọ a
content_687	Ndị Eze-Ji niile bugasi ji gbara agba si na obaji ha bịa gosi ya ka ụwa kirie.
content_687	Ndị Eze-ji Mbaise nọ n'ihu ọba ji egosiputa aka ọrụ ha n'Iri Ji mbaise 2019
content_687	Eze-Ji HRH Eze Mike Ndudiri Orji kwuru na obodo Mbaise bụ ndị kasi ibe ha akọpụta ji, nke mere na ha na ebu ụzọ eme mmemme iri ji tupu obodo ndị ọzọ eriwe.
content_687	Ndị otu egwu dị icheiche mere ka emume iri ji ahụ kpoo ọkụ
content_687	Ihe nkịrị omenala juputara na iri ji Mbaise nke afọa gụnyere egwu omenala dị iche iche, ịgba mgba, ekike, ịgosi ọba ji nakwa ihe ndị ọzọ.
content_687	Lee ihe nkiri iri iji nke ndị mba ọzọ:
content_687	Lee akuko ga-amasị gị
content_687	Kedụ ndị bụ "Ụmụada" n'ala Igbo?
content_687	Ihe Imo state ji bụrụ "elelebe ejeghi ọrụ"
content_687	I nwere ala? Lee ihe ọ ga-eri gị ịrụ ụlọ aka gị
content_687	Buhari akwụsịla Okoi Obono-Obla ọrụ n'ike
content_688	Ụmụ Ikorobia Mmaku na-eme ngaghari iwe ugbua
content_688	Obi adịghị ụmụokorobia Mmaku na-eme ngagharịiwe maka nọgbụgbụ mmadụ ha na-ebo ndị Fulani ọchịehi
content_688	Ụmụokorobia Agboneri Mmaku n'Enugwu steeti mere ngagharịiwe na mgbede Tọzde rute okporoụzọ awarawa si Enugwu gawa Pọtakọt.
content_688	Ha sị n'iwe ha bụ maka ogbugbu mmadụ ha sịrị na ndị Fulani ọchịehi na-egbu n'obodo Mmaku nakwa okpuruọchịchị Awgu.
content_688	A ga-akpọ Fulani ọchịehi 'oyiegwu'?
content_688	Ụzọ 6 gọọmenti ji chọọ igbo mkpa ndị ọchịehi
content_688	BBC Igbo rutere n'ụzọ Agboneri Mmaku, ma hụrụ ụmụokoroọbịa karịrị otu narị ndị ji mma, osisi na anyike.
content_688	Ha wee na-ekwupụta na oge eruola mgbe ha ga-achụpụ ndị Fulani niile na-achị ehi n'ebe ha.
content_688	Ha ṅụrụ iyi na ha ga-emegwara ndị fụlani ọchịehi arụ niile ha kpara n'obodo ha ma ọ bụrụ na ha apụghị n'obodo ha.
content_688	Kanu Nwankwo abụrụla onye ọrụ n'Imo Steeti
content_688	Onye a ma ama n'ịgba bọọọlụ na Naịjirịa bụ Kanu Nwankwo anarala ọkwa dịka onye enyemaka pụrụiche n'egwuregwu nke Imo Steeti.
content_688	Ọ gwara BBC na Tọzde na Gọvanọ Imo Steeti bụ Emeka Ihedioha nyere ọkwa a dịka onye enyemaka pụrụiche.
content_688	Onye enyemaka Ihedioha na mgbasa ozi bụ Izuchukwu Akwarandu n'ozi o wepụtara kwuru Nwankwo bịara iketa gọvanọ mgbe e nyere ya ọkwa a.
content_688	Ihe mberede ụgbọelu na Rọshịa
content_688	Ihe ruru mmadụ iri asaa na anọ merụrụ ahụ dịka otu ụgbọelu mba Rọshịa fedara n'ike mgbe o zutere ọtụtụ ụmụ nnụnụ n'elu.
content_688	Ọtụtụ ndị sị na ọ bụ ihe ịrịbaama etu ụgbọelu a si fetuo n'akpọkasịghị.
content_688	Nkeji
content_688	Akụkọ ga-amasị gị:
content_688	Iri ji Mbaise na-akpọtụ taata
content_688	'Ihe mere m jiri kpọchie nwa nwanne nne m  n'ụlọ nkịta'
content_688	Onye uweojii na-ama aka na Facebook abanyela ofe dị ọkụ
content_689	Akụkọ dị ọkụ n'ụtụtụ a
content_689	Yemi Osinbajo
content_689	Osote Onyeisiala Naijirịa bụ Yemi Osinbajo ekwuola na ọ dị mkpa ka emegharịa atụmatụ eji ewepụta ọkụ letrik na Naijirịa.
content_689	Osinbajo kwukwara na ọ bụ ndị na-eke ọkụ akpọrọ discos na nchabị ka enweghị ọkụ  si n'aka.
content_689	Ọ sịkwa na agbanyeghị na a na-emepụta megawatts 8000, ọbụ nanị puku 4000 ka ndị discos a na-ekenye ndị mmadu maka enweghị akụrụmngwa ha kwesiri ịnwe.
content_689	Ndị ọrụ ọkụ latrik agbaala abụbụ ọrụ
content_689	Ọkụ latrịk adọgbuola onye a na-eche na ọ bịara izu waya
content_689	Osote Onyeisiala kọwara na ọ bụru na-enweghị ụzọ esi ekesa ọkụ ziri ezi, nkwa na mbọ niile gọọmentị na-agba agaghi amịta mkpụru.
content_689	O kwuru okwu ya mgbe ọ na-agbape ụlọ ọrụ akpọrọ Niger Delta Poiwer Holding Company n'Abeokuta Steeti Ogun.
content_689	Nwata tọọrọ onwe ya
content_689	Ọ chọrọ iji ego o nwetere mee ihe oriri
content_689	Nwatakịrị dị afọ iri na ise tọrọ onwe ya na Steeti Platu.
content_689	Nwatakịrị a na ndị enyi ya kpara ntaka a ka ha nwee ike nata nna ya Puku narị naira ise ha ga-eji zụta uwe ma nwee aṅụrị.
content_689	Ndị omekome amụtala ọzọ n'Anambra
content_689	Kedụ ihe na-etiri ndị ntọọ egwu ha na-agba?
content_689	Ka o si di ụgbụa, nwata nwoke a na ndị enyi ya so kpaa nkata a nọ n'aka ndị uweojii.
content_689	N'ofesi,
content_689	Mba Uwa Nille machịrị Saụt Korea maka imepụta Ogbunigwe Nuklia
content_689	Mba Nọt Korea agbajụọla n'ihe gbasatara okwu udo na etiti ha na mba Sawụt Korea.Kim Jong-un ekwuru na ocheghi na okwu udo di ndị Saut Korea mkpa maka na ha na ama ọkwa ụdo ma na egosikwa ha na ha dị njikere ma nwee ngwa agha  ịbuso ha agha.
content_689	Osote onyeisiala mba Nọt Koriya ga-aga mba Saut
content_689	N'Egwuregwu,
content_689	Chidozie Awaziem nyere Naịjirịa aka igbata agba nke atọ n'iko AFCON
content_689	Chidozie Awaziem so Super eagles sụọ mpị n'Iko Mba Afrịrịka bụzị onye egwu bọolụ Leganes nke Spain dịka ha gbazitere ya otu afọ n'aka otu egwu bọolụ Porto nke Portugal.
content_689	Awaziem onye dị afọ iri abụọ na abụo gbaburu ndị ọmụmụ nke El Kanemi Warriors nke Naijirịa tupu o gawa Porto n'afọ 2014.
content_689	Lee ndị ga-anọchịri Cameroon ụzọ taa
content_689	Ụmụafọ Igbo ga-agba asọmpi Iko Mba Ụwa
content_689	Gee Nkeji akụkọ
content_689	Lee akụkọ ga-amasị gi
content_689	'Ọ bụ ndị ojiegbeezu e ji onyeisi ha gburu ndị mmadụ n'Ogoni'
content_689	Anyị achọzighi ndị Fulani ọchịehi n'obodo Mmaku - Ụmụokoroọbịa
content_689	'Ihe mere m jiri kpọchie nwa nwanne nne m  n'ụlọ nkịta'
content_689	'Gọomentị Nigeria tụgidere m asị'
content_689	Lee ihe nkịrị ga-amasi gi
content_690	N'ala Igbo, omenala bụ na nwoke na nwaanyị agaghi ebi ma ya bụrụ na ha alụghị onwe ha.
content_690	Ọlụlu nke a na-akacha anabata bu nke omenala, mana ugbua ọtụtụ mmadu na-ewe nke Bekee ka nke ukwu.
content_690	Maazi na oriaku Ogbonna bi dịka di na nwunye ruo afọ 40, mụchaa ụmụ, n'agbanyeghi na ha alụghị onwe ha.
content_690	Ha gwara BBC Igbo ihe mere ha jiri gaa n'ihu mee ihe omenala kwuru.
content_690	Lee ihe ha kwuru.
content_690	Akụkọ ga-amasị gị:
content_690	Ndị mere akụkọ a bụ Chimamaka Ihenacho na Chiemela Peters
content_691	El-Zakzaky
content_691	Ibrahim El-Zakzaky n'ime ụgbọelu bu ya aga India
content_691	Gọọmentị Naijiria akọwaala na ọbụ agwa ọjọọ Ibrahim El-Zazaky na nwunye ya kpatara e ji si na mba India kpọghachite ha.
content_691	El-Zakzaky na nwunye ya hapụrụ Naijiria ụbọchị Mọnde abalị iri na abụọ nke ọnwa Ọgọst, gawa India ịga leta ahụike ha anya dịka otu ụlọikpe dị na Kaduna siri nye n'iwu.
content_691	Mana ha abụọ lọghachitere Naijiria taa bụ Fraide.
content_691	El-Zakzaky ahapụla Naịjiria gawa India
content_691	'Gọọmentị Kaduna chọrọ igbu El-Zakzaky' - Ndị IMN
content_691	'Gọomentị Nigeria tụgidere m asị'
content_691	Dịka akwụkwọ ọzị si n'aka ngalaba gọọmentị n'ahụ maka mgbasa ozi na omenala siri kwuo, El-Zakzaky na nwunye ya chọrọ ibute nghọtahie na esemokwu n'etiti Naijiria na India.
content_691	Grace Isu Gekpe bụ onye binyere aka n'akwụkwọ ozi ahu kwuru na El-Zakzaky chọrọ iji ụzọ aghụghọ hapụ India gaa obodo ọzọ.
content_691	Gekpe dere sị: "Mgbe ha garuru India, El-Zakzaky kpọtụụrụ ndị ọkaiwu nke ndị ndu ha bụ  Ali Zia Kabir Chaudary na Gunjan Singh.
content_691	Ibrahim El-Zakzaky
content_691	"Ọ kpọtụkwaraa ndị otu "Islamic Human Rights Commission" nakwa ndị otu "Shiite" ndị ọzọ.
content_691	"Ebumnuche ya bụ ịchọ ụzọ ọ ga-eji si India gafee mba ọzọ.
content_691	"Nke a gaara abụ nnupu isi n'iwu nke ụlọikpe Kaduna nyere tupu ọ hapụ Naijiria gawa India."
content_691	A kpọpụrụ Zakzaky ụlọikpe
content_691	Onyeisi Ndị uweojii: Anyị ga-ewe ndị otu Shi'ites dịka ndị oyiegwu
content_691	Gọọmentị Naịjiria kwukwara na El-Zakzaki chọrọ ịnọ n'ụlọ oriri na nkwari na India kama ụlọọgwụ ebe ọ na-anata ọgwụgwọ.
content_691	"O doro anyị anya na El-Zakzaky nwere ihe ndị ọzọ ọ na ede na-abụghị ihe gbasara ahụike, nke a mere ka anyị kpọghachite ya na Naijiria."
content_691	Cheta na mgbe El-Zakzaki na nwunye lọbatara n'ogige ụgbọelu dị n'Abuja, e si n'akụkụ ogige ugboelu ebe onyeisial na-esi abata wee kpọpụ ya ka ndị ntaakụkọ ghara ịma na ọ batala.
content_691	Ndị ntaakụkọ nọ na-eche mgbe El-Zakzaky ga-abata.
content_691	Ndị ọrụ nchekwa gbakwara ogige ụgbọelu ahụ gburugburu tupu ụgbọelu bu El-Zakzaky na nwunye ya efetuo.
content_691	Ndị ọrụ nchekwa juru n'ogige ụgbọelu dị n'Abuja mgbe El-Zakzaky batara
content_691	Cheta na El-Zakzaky e kwubuola na 'gọomentị Naíjiria tụgidere ya asị' mgbe ha gwara ndị ụlọọgwu India na ha amaghị ihe na-arịa ya.
content_691	O kwuru na ọ bụ ọgwụgwọ ka ọ biara ịnata n'India, n'ihi na e mechaala ya nnyocha na Naịjirịa.
content_691	Akụkọ ndị ọzọ ga-amasị gị:
content_691	Fifa enyela Samson Siasia ọsọ ụwa ebighi ebi
content_691	Ọkpụrụkpụ okwu 20 Fada Mbaka kwuru maka Naijiria, Buhari, ndị gọvanọ, ndị uweojii
content_691	Egwu ejidela ndị mmadụ na Portharcourt maka nwaagbọghọ ọzọ a tọgburu
content_691	Ihe nkiri ga-amasị gị:
content_692	Igwe ọkụ latrik
content_692	Nsogbu enweghị ọkụ latrik na Naijirịa bu ihe gọọmentị Naijiria ka kpụ n'ọnụ ma na-achọ ebe mmiri siri banye n'akị oyibo.
content_692	N'izuụka Ọgọst 16, Osote Onyeisiala bụ Yemi Osinbajo were ebubo enweghị ọkụ latrik busa n'ụkwụ ụlọ ọrụ n'eke ọkụ latrik na Naịjirịa.
content_692	Osinbajọ kwụrụ nke a mgbe ọ gara igbape ọdọ ọkụ Latrik nke ndị Niger Delta Power Holding Company (NDPHC) rụrụ n'Abeokuta dị n'Ogun Steeti.
content_692	Ndị ọrụ ọkụ latrik agbaala abụbụ ọrụ
content_692	Mmepụta ọkụ latrik arịala
content_692	O kwuru na na-agbanyeghị na mkpurangwa gọọmentị nwere ugbua nwere ike imepụta ọkụ latrik nke ruru 8,000MW ma bupụ nke rụrụ 7,000MW, mana ihe na-ebe ka na-ebe.
content_692	Osinbajo kwuru na nsogbu sitere n'aka ndị ụlọ ọrụ na-ekasi ọkụ latrịk nye ọha mmadụ a na-akpọ Discos n'ihi na ngwa orụ ha agaghị ebulị ọkụ latrịk gọọmentị nwere ike ibupụta.
content_692	O kwuru na nke a mere ha na-ebupụta ọkụ latrik na-ebupụta nanị 4000MW nke ndị na-ekasa ya ga-ebunwu.
content_692	Emeka Eze sị gọọmentị welite ọkụ latrịk ha dị njikere ikesa ya.
content_692	BBC gbara ndị Enugu Electricity Distribution Company (EEDC) ajụjụ maka nkea, ha sitere n'ọnụ Emeka Eze bụ onye na ekwuchitere ha were sị:
content_692	Ọ bụghị ndị na ekesa ọkụ nye ndị oha ka nsogbu sitere n'aka
content_692	Ozi anyị nwetere taa bụ na ike ọkụ latrik a na ebupụta bụ 4633.42MW
content_692	Anyi bụ EEDC na eketa nani ọkara 9% nke pụtara 417.01 MW nke anyị na ekesa nye ndị ọha nọ na-okpuru anyị
content_692	Ike ọkụ Latrik a anaghị ezu na agbanyeghi na ngwa oru anyị ga-ebu 1000MW
content_692	O bụghi eziokwu na gọọmenti na ebupụta 8000MW
content_692	Mgbe ọbụla ewelitere ike ọkụ latrịk, anyi bụ EEDC dị njikere ikesa ya bụ ọkụ Latrịk.
content_692	Kirie ihe ndị EEDC kwuru mbụ
content_692	Lee akuko ga-amasị gị
content_692	Anyị achọzighi ndị Fulani ọchịehi n'obodo Mmaku - Ụmụokoroọbịa
content_692	'Ihe mere m jiri kpọchie nwa nwanne nne m  n'ụlọ nkịta'
content_692	'Gọomentị Nigeria tụgidere m asị'
content_692	I nwere ala? Lee ihe ọ ga-eri gị ịrụ ụlọ aka gị
content_693	Ụlọ oriri ebe e gburu nwaagbọghọ na Pọtakọọtụ
content_693	Ụlọ oriri ebe e gburu nwaagbọghọ na Pọtakọọtụ
content_693	Egwu jizi ndị mmadụ na Pọtakọt n'ihi ozu nwaagbọghọ ọzọ e butere n'otu ụlọ oriri na nkwari n'mpaghara Woji nke dị na ogige G.R.A n'obodo ahụ.
content_693	Ọnụ na-ekwuru ndị uweojii Rivas steeti bụ Nnamdi Omoni gwara BBC Igbo na ihe ahụ gbara ha gharịị mana ha ga-achọpụtarịrị onye kpara arụ ahụ.
content_693	Nke a bụ nke ugboro abụọ a na-ebute ozu nwaagbọghọ n'ụlọ oriri na nkwari na Pọtakọt.
content_693	Chetakwa na ụdị ihe a emekwaala na Owere, Sapele nakwa Legọs na nsonso a.
content_693	A tọgbuola nwaagbọghọ ọzọ n'ụlọndina
content_693	Nwaagbọghọbịa ọzọ anwụọla n'ụlọ oriri na nkwari na Delta
content_693	Ndị mmadụ na-ajụ ihe gburu nwaanyị gara njem na South Africa
content_693	Omoni kwuru sị: "Anyi na-eleba anya ka anyị mata ihe kpatara ogbugbu ndịa nakwa onye maọbụ ndị aka ha dị na ya.
content_693	"Anyị agbaala ọtụ ndị ajụjụ ọnụ, ihe ha gwara anyị na-enyere anyị aka na nnyocha anyị na-eme."
content_693	O kwukwara na ndị uweojii na ndị nwere ụlọ oriri na nkwari ga-enwe nzukọ iji kpaa otu a ga-esi gbochie ihe dị otu a n'ọdịnihu.
content_693	"Anyị ga amanye ndị niile nwere ụlọ oriri na nkwari ka ha tinye igwe onyonyo (CCTV) n'ụlọ oriri ha.
content_693	"Nke a ga-enyere ndị uweojii aka ịmata onye ọbụla batara n'ụlọ oriri ahụ."
content_693	Akụkọ ndị ọzọ ga-amasị gị:
content_693	Akụkọ Mere Ugbua - Fifa enyeela Samson Siasia ọsọ ụwa ebighị ebi
content_693	El-Zakzaky awuchiela na Naijiria ọzọ
content_693	Ndị chọrọ ka Buhari nwụọ ga-ebu ya ụzọ nwụọ - Fada Mbaka
content_693	Anyị achọzighi ndị Fulani ọchịehi n'obodo Mmaku - Ụmụokoroọbịa
content_693	Ihe nkiri ga-amasị gị:
content_694	Akụkọ ga-amasị gị ịkọ taa niile
content_694	Mkpụrụ osisi ụfọdụ a na-atụbata
content_694	Ọnụ ahịa nrị nakwa ihe ndị ọzọ gbaturu n'ọnwa Julaị karịa ka ha dị n'ọnwa June dịka ngalaba 'Nigeria Bureau of Statistics' siri kwuo.
content_694	NBS kwuru na ọnụahịa ihe nrị n'ọnwa Julaị dị pasenti 1.26, ebe nke ọnwa Juun dị pasentị 1.36.
content_694	Chetakwa na BBC Igbo bara n'ime ahịa n'ọnwa gara aga ebe ndị ahịa kwuru na n'ezie ọnụ ahịa nri dị ala karịa ka ha dị na mbụ.
content_694	Ọnụ ahịa ihe a na-ere n'ahịa adaala n'ezie?
content_694	Ikpe dị n'etiti Naijiria na P&ID
content_694	Otu ọkaikpe na mba Ingland enyela otu ụlọọrụ aha ya bụ P&ID ikike ịchọ ụzọ ha ga-esi nara gọọmentị Naijiria ihe ruru ijeri dọla itoolu maka inupu isi na nkwekọrịta gbasara mmepụta ikuku gaasị.
content_694	Ụlọọrụ ahụ kwuru na gọọmentị Naijiria laghachiri azụ na nkwekọrịta ha nwere maka ịrụ ebe a na-emepụta ikuku gaasị na Kalaba.
content_694	Trump chọrọ ịzụ Greenlad
content_694	Greenland bụ obodo dị na mpaghara Denmark mana ha anọghị n'okpuru ochịchị ya.
content_694	Na mba ofesi, mba Greenland agwala onyeisiala mba Amerịka bụ Donald Trump na ha anaghị ere obodo ha ere kama na ha ga-anabata onye ọbụla chọrọ iso ha zụkọọ ahịa.
content_694	Akụkọ kwuru na Trump ekwuputala mmasị ya ka Amerịka zụrụ obodo Greenland.
content_694	Fifa enyela Siasia ọsọ
content_694	Samson Siasia rụbụrụ ọrụ dịka onye nchịkọta otu egwuregwu bọọlụ Naijiria bụ Super Eagles n'afọ 2011
content_694	N'egwuregwu, Fifa enyela Samson Siasia ọsọ ụwa ebighiebi n'egwuregwu bọọlụ ma dakwaa ya nha mara abụba maka nrụrụaka.
content_694	Kọmịtị Fifa na-ahụ maka agwa ziri ezi kwuru na ikpe mara Siasia n'ebubo ịna akaazụ iji nwogharịa ụfọdụ asọmpi.
content_694	Akụkọ ga-amasị gị:
content_694	Ihe kpatara anyị ji kpọlata El-Zakzaky - Gọọmentị Naijiria
content_694	Egwu ejidela ndị mmadụ na Portharcourt maka nwaagbọghọ ọzọ a tọgburu
content_694	Fifa enyela Samson Siasia ọsọ ụwa ebighi ebi
content_695	Ibrahim Adamu na Idris Tobe bụ ndi uweojii sị n'aka ha dị ogbugbu Fada Offu
content_695	Ibrahim Adamu na Idris Tobe bụ ndi uweojii sị n'aka ha dị ogbugbu Fada Offu
content_695	Ndị uweojii sị na ha ejidela ndị omekome gburu fada Paul Offu na ndị ọzọ gburu Fada Clement Ugwu.
content_695	Mmadụ abụọ a ejidere ma gosi ndị nta akụkọ maka ogbugbu Fada Offu bụ Ibrahim Adamu, onye gbara afọ 25 na Idris Tobe, dị afọ 28.
content_695	Anyị ejidela ndị gburu Fada Clement n'Enugwu - Ndị uweojii
content_695	Kutuo ọgba na nkọrọ niile dị n'ọhịa Agwu - Gọvanọ Ugwuanyi
content_695	'Jogging' ka ndị ụkọchukwu mere n'Enugu - Mbaka
content_695	Onyeisi ndị uweojii n'Enugwu bụ Suleiman Balarabe kwuru na ha dị mmadụ ise aka ha dị ogbugbu fada Paul Offu, ma kwuo na ha jidere nanị mmadụ abụọ n'ime ha, ebe mmadụ atọ bụ Garuba Basulugu,
content_695	Mohammed Lagu nakwa Mojapan Duna riri mbọ mbọ ọsọ.
content_695	Ndị omekome ndị uweojii ji maka ogbubu Fada Offu n'Ugwu
content_695	Balarabe kwere nkwa na ya na ndị ọrụ ya ga achọpụtarịrị ndị niile gburu ndị fada n'Enugu ebe ọsọrọ ha gbaga.
content_695	Idris Tobe gwara onye ntaakụkọ BBC Igbo na ọ bụ n'Enugwu ka amụrụ ya mana ya bi n'Okigwe ugbua.
content_695	Ọ gakwara n'ihu sị na aka ya adịghị n'ogbugbu Fada Offu.
content_695	Gọvanọ Enugwu gara njem ịleta gburugburu ebe ndị omekome na-akpa ike na mpaghara Ọgwụ
content_695	N'aka nke ọzọ, cheta na mmiri ribidoro ndị ntọrị gbagburu fada Clement Ugwu ka ndị uweojii jidere mmadụ atọ n'ime ha n'Lagos.
content_695	Ndị ntorị ogbu mmadụ ahụ ejidere bụ Sunday Chibuko 32, onye Ezeagu, Benjamin Asogwa 38, onye Obollo Eke nakwa Wasiu Ajomale, onye ogun state. Onye nke anọ a na-achọ achọ bụ Kelechi onye Oji River.
content_695	Wasui Ajomale kwetara hoo ha na ọ bụ ha gagburu fada Clement Ugwu. Lee akụkọ a n'uju Anyị ejidela ndị gburu Fada Clement n'Enugwu - Ndị uweojii
content_695	Ogbugbu ndị fada a, ntọrị igwe ndi Agbogugu nakwa mpụ ndị ọzọ kpatara ndị fada jiri mee ngagharịiwe n'Enugwu ma mekwaa ka ndị Fulani na-achị ehi họpụta ụbọchị abụọ iji gbasaa ozi.
content_695	Etu ndị oji egbe si gbuo Fada Paul Offu n'Enugwu
content_696	Maduka Okoye
content_696	Kamgbe Vincent Enyeama wụsachara ọwa dịka ochee bọọlụ ndị otu egwu Super Eagles nke Naijiria, ịnwete ochee bọọlụ ọzọ ga-adị ka ya ahịaala nnukwu ahụ.
content_696	Nke ka njọ mere mgbe Carl Ikeme, onye nọchiri Enyeama dara n'ọrịa Leukemia.
content_696	Uwe ndị Super Eagles bụzị 'ahịa iwu'
content_696	Gịnị jikọrọ uwe e ji agba bọọlụ na mmeri bọọlụ?
content_696	Ọ gwụsịwo! Algeria efoola Super Eagles nku ka a na-efo ajị imi
content_696	Kamgbe ahụ ndị dịka Daniel Akpeyi, Ikechukwu Ezenwa, nakwa Francis Uzoho anwaala oke ha, mana o doro anya na e nwere ihe dị iche n'etiti 'capital B' na ọkpa ehi.
content_696	Mana anya nile nọzị n'ebe Maduka Okoye nọ, ka a mara ma ọbụ ya bụ onye nzọpụta a na-ele anya ya.
content_696	Ọ bụ n'ụbọchị 14 nke ọnwa Ọgọst ka otu na-ahazi egwuregwu bọọlụ na Naịjirịa bụ "Nigeria Football Federation (NFF)" dere aha ndị ha kpọrọ oku n'akara Twitter ha.
content_696	Maazi Okoye nwere ezigbote aṅụrị na aha ya so, makana ọ sị na oteela ya chọrọ ịgbara Naịjirịa bọọlụ.
content_696	Ka nke a mechara, ọtụtụ mmadụ, ọkachasị ụmụnwaanyị:
content_696	Ma ndị na-asị na ọ maka,
content_696	Na-eti mkpu na ọ mara mma nwoke,
content_696	Etikwa ezigbote mkpu!
content_696	Hmmm..
content_696	Nsogbu were dị nụ...
content_696	Nke mere otu onye jiri si na ihe ga-eme bụ na ụmụagbọghọ ga na ekiri asọmpị ndị Super Eagles.
content_696	Onye bụ Maduka Okoye?
content_696	Nwata nwoke a gbara afọ iri na itoolu bụ na mba Jamani ka ọ na-agba bọọlụ.
content_696	Aha otu egwu bọọlụ ya bụ Fortuna Dusseldorf II.
content_696	Nna ya bụ onye Naịjirịa mana nne ya bụ onye Jamani.
content_696	Ọ sị na Naịjirịa na-amasị ya.
content_696	N'ọnwa Mee nke afọ o dere na akara Twitter ya na ya na-ele anya ịgbara Naịjirịa bọọlụ mgbe ha zutere Sudan.
content_696	Carl Ikeme, onye nọchiri anya Enyeama mechara nwee orịa Lukemia
content_696	Etu e si nabata Maazị Okoye yiri etu e si nabata Carl Ikeme mgbe akpọrọ ya na oru ndị Super Eagles.
content_696	Carl Ikeme ọ ga-eso ga Rọshịa?
content_697	Akanu Ibiam Airport Enugwu
content_697	Ngalaba na-ahụ maka njem ụgbọelu na Naijiria amaala ọkwa na ha ga-emechi okporoụzọ ugbọelu nke dị na ogige "Akanu Ibiam International Airport" Enugwu bido n'abalị iri abụọ na anọ nke ọnwa Ọgọst.
content_697	Nke a bụ iji ruzie okporoụzọ ahụ ma tinyekwa ihe ndị ọzọ ga-ewelite ọnọdụ nchekwa n'ogige ụgbọelu a.
content_697	A ga-ewepụ "International" na Akanu Ibiam Airport?
content_697	Lagos Airport: Ndị njem atọọla n'ọdọụgbọelu MM2
content_697	Akụkọ dị mkpa: Buhari agbapeela ụlọ nlabata n'ọdọụgbọelu na Rivers Steeti
content_697	Amatabeghi izuụka maọbụ onwa ole ọ ga-ewe iji ruzie okporoụzọ ụgbọelu ahụ.
content_697	Mana Henrietta Yakubu, bụ onye binyere aka n'akwụkwọ ozi nke Faan wepụtara kwuru na a ga-eme ka ọha obodo mata ma oge ruo.
content_697	FBI
content_697	Akụkọ na-ekusa na soshal midia Naịjirịa bụ na aka ndị uweojii nzuzo mba Amerịka bụ FBI akparala otu nwa afọ Naịjirịa si na nwata kpaa ego.
content_697	BBC ka na-eme nnyocha ịmata nke bụ eziokwu mana ọtụtụ ndị mmadụ na-ekwu na ọ bụrụ eziokwu, o bụkwa agwa ọzọ so emebi aha obodo Naịjirịa.
content_697	Akụkọ na-abịa.
content_697	Udo alọghachila na Sudan
content_697	Protest leader Ahmed al-Rabie (2nd-R) alongside Lt-Gen Abdel Fattah Abdelrahman Burhan (C), head of Sudan's ruling Transitional Military Council during the signing ceremony in Khartoum on August 17, 2019, accompanied by General Hamdan Daglo "Hemeti" (2nd-L), TMC deputy chief and commander of the Rapid Support Forces paramilitaries, Ethiopian Prime Minister Abiy Ahmed (L), and Chadian President Idriss Deby (3rd-L)
content_697	Na mba ofesi, e nweela nkwekọrịta pụrụ iche n'etiti ndị agha na ndị nkịtị na mba Sudan, nke ga-enye aka maka ịhazi ntụliaka n'obodo ahụ iji mee ka ndị nkịtị lọghachi n'ọchịchị.
content_697	Onyeisi ndị agha bụ Abdel Fattah Abdelrahman Burhan na onye ndu ndị na-eme ngagharịiwe bụ Ahmed al-Rabie binyere aka n'akwụkwọ nkwekọrịta a.
content_697	Ndịagha ewerela ọnọdụ ọchịchị na Sudan
content_697	Cheta na ọgbaaghara malitere na mba Sudan n'ọnwa Disemba 2018 mgbe ndị mmadụ bidoro ngagharịiwe iji chutuo Omar al-Bashir bụ onye chịrịla obodo ahụ afọ iri atọ.
content_697	N'ọnwa Eprel afọ a ka ndị agha chụturu Al-Bashir, mana ngagharịiwe malitekwara ọzọ mgbe ndị agha ahụ jụrụ ịhazi ntuliaka ma nyefee ndị nkịtị ọchịchị.
content_697	Liverpool na Arsenal emeriela
content_697	Sadio Mane
content_697	Sadio Mane
content_697	N'egwuregwu, ndị otu egwu bọọlụ Arsenal na Liverpool agụrụla mmeri nke abụọ ha na asọmpị "English Premier League" nke afọ a dịka ha dulara otu egwu bọọlụ Burnley nakwa Southampton.
content_697	Otu egwu abụọ a ji ọkpụ goolu abụọ asatara otu wee nweta mmeri n'ụbọchị Satọdee.
content_697	Aubameyang celebrates
content_697	Alexandre Lacazette na Pierre-Emerick Aubameyang
content_697	N'asọmpi ndị ọzọ, Bournemouth gbara Aston Villa 2-1, Everton tuuru ugo n'aka ndị Watford site n'ịgba ha 1-0.
content_697	Chi Arsenal abụrụla Burnley agada gbachiri ụzọ
content_697	Norwich mere ihe ịtụnanya mgbe ha gbara Newcastle 3-1, ebe Brighton na West Ham gbara ọnyụpa 1-1.
content_697	Manchester City na Tottenham na-achịpụ ya ugbua ịmata aka ga-agbaji aka.
content_697	Okwu dị n'etiti Nigeria na P&ID
content_697	Mohammadu Buhari
content_697	Ọtụtụ mmadụ kwuru na njem Buharị na Benue abiaghi no oge
content_697	Gọọmentị etiti ekwuola na ha ga-aga n'ụlọikpe mkpegharị maka mkpebi ụlọikpe Briten sịrị ha kwụọ ụlọorụ Process and Industrial Development (P&ID) ego dị ijeri dọla itoolu ($9bn).
content_697	Ọkaiwu gọọmentị bụ Dayo Apata n'ozi ya sị na gọọmentị agwaala ndị ọkaiwu ka ha gbaa akwụkwọ megide ikpe e kpere na Lọndọn.
content_697	Ụlọikpe akwusila ikpe Dasuki
content_697	Ụlọikpe amaala Onnoghen Ikpe
content_697	Apata kwuru na nsogbu a bụ nke gọọmentị nọ ugbua ritere n'aka gọọmentị gara aga.
content_697	Ụlọọrụ P&ID sị na ha na gọomentị etiti nwere nkwekọrịta ịrụrụ ha okporo mmanụ gaasị n'afọ 2010 mana gọọmentị emezughi nkwa nke ha.
content_697	Na ọ bụ n'ihi nke mere ha ji kpọpụ gọọmentị n'ụlọikpe.
content_697	Ikpe maka ụgbọmmiri mmanụ Iran
content_697	Ụlọikpe mba Amerịka enyela ikike ka e jide ụgbọmmiri bu mmanụ ndị mba Ịran n'agbanyeghi na otu  ọkaikpe na Gibraltar sị ka a tọhapụ ya.
content_697	Ụgbọmmiri a kpọrọ Grace 1 bu barelụ mmanụ dị nde abụọ na ọma ka e jidere n'Ọnwa Julaị  mgbe e che na ọ na-aga mba Syria na nzuzo.
content_697	N'egwuregwu
content_697	Barcelona ewerela njọahịa gbapee asọmpi La Liga nke afọ a dịka Athletico Bilbao ji otu ọkpụ goolu merie ha ụnyaahụ.
content_697	Aritz Aduriz nyere goolu dị egwu iji nye Athletico Bilbao mmeri a.
content_697	Nkeji
content_698	Nwaada Gloria Anịegboka bụ onye na-esi ma na-ere nri na Saụt Afrịka kọwara etu o si malite njem isi nri ya.
content_698	Ọ kọwakwara ụdị nri ọ na-esi nakwa ihe mere ndị mba Afrịka ndị ji na-azụ ya ahịa karịa ndị Igbo maọbụ Naịjirịa.
content_698	Kirie ihe o kwuru ebe a:
content_699	Nnmadi Kanu na-akatọ gọọmenti etiti maka mmegbu okwuru na ana-emegbu ndị Igbo
content_699	Onye ndu otu chọrọ mwereonwe bụ Indigenous People of Biafra (IPOB) ekwuola na ihe ndị otu ya mere Sịnetọ Ike Ekweremadu bụ ịdọ ndị osuimi aka na ntị.
content_699	N'ozi sị n'aka twitter pụta, Kanu gwara ndị ndu dịka onyeisi Ohanaeze Ndigbo bụ Nnia Nwodo na ndị gọvanọ Igbo ka ha kpachara anya.
content_699	Ndị ndu ala Igbo kpachara anya
content_699	Ndị ntoroọbịa Ohanaeze Ndigbo akatọọla mwakpo a sị na otu Ipob wakporo onye bụbu osote onyeisi Sịnetị Ike Ekweremadu na Nuremberg, mba Germany.
content_699	Onyeisi ha bụ Okechukwu Isiguzoro sị na ọ bụ nkata Ipob na-akpa iji mechuo ndị ndu Igbo ihu n'ihi iwe ma rịọ ka ndị ndu ndị ọzọ kpachara anya ha.
content_699	Ọ bụ ndị Ipob wakporo m - Ekweremadu
content_699	Nkata ọhụrụ ndị Gọvanọ ọwụwa-anyanwụ na-akpa maka nchekwa
content_699	O kwuru na mwakpo gosiri na ndị ndu n'ala Igbo enwezighi nchekwa na o kwenyere na ọtụtụ n'ime ha nwereike izute ụdị ihe a mere Ekweremadu.
content_699	Isiguzoro sị n'akụkọ ọ na-anụ na mgbanwe amalitela n'ala Igbo na nke Ekweremadu a bụ iji mara etu ndị ọzọ ga-adị.
content_699	Ndị gọvanọ ọwụwa anyanwụ Naịjirịa
content_699	Ọ gara n'ihu katọọ akwa sị na ọ bụ njirimara nakwa omenala ndị Igbo.
content_699	Ọ rịọrọ arịrịọ ka akwụsị ụdị agwa na sị ka ndị ndu ala Igbo gbaa mbọ mee ka udi dị n'etiti ha na ndị ha na-achị.
content_699	Gọọmentị Akatọọla mwakpo Ekweremadu
content_699	N'otu aka ahụ onyeisi ụlọọrụ na-ahụ maka ndị Naịjirịa bi na mba ofesi bụ Abike Dabiri-Erewa akatọọla otu mwakpo a e mere Sịnatọ Ike Ekweremadu
content_699	Dabiri-Erewa kpọrọ  oku ka mba Germany  gbaa mbọ hụ na ọ tara ndị a nke eji ụfọdụ n'ime eji ugbụa ahụhụ ruru ha.
content_699	Ọ bụ ndị Ipob wakporo m - Ekweremadu
content_699	N'ofesi
content_699	Ogbunigwe agbagbuola mmadụ iri isii na atọ ma merụọ mmadụ otu narị na iri asatọ ahụ n'ụlọ agbamakwụkwọ na Kabul, Afganistan.
content_699	Ihe mere n'ogige ebe ndị Shịa Muslim karịrị akarị mana onwebeghi otu sị na aka dị n'ịkpa arụ a.
content_699	Agha Kabul: Ndị Taliban egbuola mmadụ 95
content_699	N'ama egwuregwu
content_699	Pep Guardiola bụ onye nchịkọta otu Manchester City
content_699	Onye nchịkọta otu egwu bọọlụ Manchester City bụ Pep Guardiola ekwuola na ọ nabatala mkpebi ihe onyonyo VAR n'ịkagbu goolu ha nyere Tottemham
content_699	Goolu a akagburu si n'aka Gabriel Jesus dịka ọ fọdụrụ tịnkọm tịnkọm oge ka e gbuchie asọmpi ahụ.
content_699	Nkeji
content_700	Benue riots
content_700	Ọtụtụ mmadụ emerụọla ahụ ebe ngwa ahịa ndị mmadụ lakwara n'iyi n'ọgụ dapụtara n'etiti ndị otu nzuzo na ndị na-atụtụ akpakara na mpaghara Abule Egba, na Legọs.
content_700	Ọnụ na-ekwuru ndị uweojii bụ Bala Elkana gwara BBC Igbo na ọgụ ahụ abụghị ọgụ agbụrụ dịka ndị mmadụ siri kwu.
content_700	Ụgbọala asatọ na ụlọọrụ anọ gbara ọkụ
content_700	Akụkọ dị mkpa: Ọkụ ọgbụgba erepịala ọtụtụ ụlọ,ọdọahịa na ụgbọala na Legos
content_700	Ọ kọwara na "ndị otu nzuzu a na-akpọ 'Awaawa" na ndị awụsa na-atụtụ akpakara nwere obere okwu nke mere ka ọgụ bido.
content_700	"Mana ndị otu anyị mere ngwa ngwa wuchie ebe ahụ.
content_700	"Ọ fọdụrụ obere ihe ka ọgụ ahụ ghọọ ọgụ ndị agbụrụ, mana ndị otu anyi ekweghi ka nke ahụ mee".
content_700	Elkana gakwara n'ihu kwuo na ndị uweojii ka nọkwa na okirikiri ebe ahụ maka adịghị ama ama.
content_700	Katakata na-ada n'Ọjọta dị na Lagos
content_700	Tanka mmanụ agbịdị agbaala na Satellite Town dị na Lagos
content_700	Onye nọ nso ebe ahụ ziteere BBC Igbo foto nke gosiri ebe ngwa ahị ndị mmadụ lara n'iyi.
content_700	Ihe nrị ndị mmadụ na-ere n'okirikiri ahụ nke gunyere tomato, ose, ọka na ihe ndị ọzọ mebichara na ọgụ ahụ.
content_700	Lee akụkọ ndị ọzọ ga-amasị:
content_700	'Ihe mere Ekweremadu bụ ịdọ ndị osu imi aka na ntị'
content_700	Ọ bụ ndị Ipob wakporo m - Ekweremadu
content_700	A ga-emechi ọdụ ụgbọelu Enugwu n'Ọgọst 24
content_701	Wilfried nyerela ndị Leicester goolu
content_701	Wilfried Ndidi gburu ndí otu ya ma zọkwaa ha
content_701	Olileanya ndị otu egwu Chelsea inweta mmeri nke mbụ ha n'asọmpi "English Premier League" nke afọ 2019/2020 akụọla afọ n'ala ọzọ.
content_701	Nke a mere dịka ha na ndị otu Leicester City nyere onwe ha otu ọkpụ goolụ otu ọkpụ goolu n'ụbọchị Sọnde.
content_701	Ikuku ekuola a hụ otele Chelsea
content_701	Man City agwọọla Chelsea ka abacha
content_701	Chelsea anabatala Lampard dịka onye nkuzi ha
content_701	AFCON: Ị ga-eji Ndidi tụnyere Kante?
content_701	Frank Lampard ka na-atụkwa anya mgbe ọ ga-enweta mmeri mbụ ya dịka onye nkuzi bọọlụ ndị Chelsea.
content_701	Mana ndị ma nke a na-akọ n'eguregwu bọọlụ na-ekwu na chi ka bụ ụtụtụ.
content_701	Ndị nkwado Chelsea sịrị Lampard nnọọ n'ụzọ pụrụ iche.
content_701	Nwaafọ Igbo bụ Wilfried Ndidi bụ ya gburu ndị Leicester ma zọọkwa ha.
content_701	Ọ bụ Ndịdị nyụrụ ihe na-esi mgbe Mason Mount nachaara ya bọọlụ were nye goolu mbụ ya na nkeji asaa.
content_701	Ị ga-eji Wilfred Ndidi tụnyere Ngolo Kante?
content_701	Mana nke ahụ emeghi ka obi daa Ndidi mba.
content_701	Nwa amadị a gbalịrị ma saa goolu ahụ na nkeji iri isii na asaa.
content_701	Otu abụọ a gbalịrị ike ha ịma onye ga-eturu ugo na asọmpị nke taa mana mbọ ha nịịle dị ka mmiri a na-agba n'okpokoro azụ mbe.
content_701	Otu ihe si gbata kwụrụ ugbua, Liverpool bụ ndị mbụ na tebulu EPL, ebe Arsenal na esote ha.
content_701	Ha abụọ enwetala akara isii akara isii dịka ha meriri asọmpi abụọ ha.
content_701	Manchester City na Tottenham nwere akara anọ anọ, ebe Chelsea nwere naanị otu.
content_701	Manchester United ga-ezute ndị Wolverhampton Wanderers na mgbede Mọnde.
content_701	Akụkọ ndị ọzọ ga-amasị gị:
content_701	Madụka Okoye bụ ochee bọọlụ ọhụrụ Nigeria ụmụ nwaanyị na-anwụrụ
content_701	Fifa enyela Samson Siasia ọsọ ụwa ebighi ebi
content_701	'Ihe mere Ekweremadu bụ ịdọ ndị osu imi aka na ntị'
content_701	Ihe butere ọgbaaghara na mpaghara Abule Egba na Lagos - Ndị uweojii
content_702	Akụkọ kachasị taa:
content_702	The restaurant is located in the eastern Paris suburb of Noisy-le-Grand
content_702	Ndị uweojii nọ n'ihu ụlọ oriri ahụ ebe ya bụ ihe mere
content_702	Onweghi ihe mmadụ agaghị anụzi ugbu a o.
content_702	Otu nwoke agbagbuola onye na-enye aka n'ụlọ ebe a na-ere nri na France n'ihi na o buteghiri ya nri ya n'oge?
content_702	France: Otu onye uweojii anwụọla
content_702	Mmadụ 16 emerụọla ahụ na France
content_702	Onye Mali rigoro ụlọelu ịzọ nwata abụrụla onye France
content_702	Nke a mere na mpaghara Noisy-le-Grand nke dị nso n'obodo Paris, isi obodo France.
content_702	Nwoke kpara arụ a riri mbọmbọ ọsọ mana ndị uweojii obodo Paris ekwuola na aka ga-akpara ya n'oge na-adịghị anya.
content_702	Big Brother Naija
content_702	Joe na Enkay efeela aka
content_702	Agbaarala Joe na Enkay ụgbọnwamkpi n'egwuregwu Big Brother Naija nke afọ 2019.
content_702	Joe, onye ezigbo aha ya bụ Joseph Abdallah, na Enkay, onye aha ya bụ Ede Nkechinyere, bụ ha nwetara vootu kacha nta n'egwuregwu ahụ n'izuuka gara aga.
content_702	Ndị fọziri n'egwuregwu a ugbua bụ Tacha, Omashola, Ike, Cindy, Khafi, Elozonam, na Frodd.
content_702	Nnyocha ọchịchị Obasanjo
content_702	Otu a kpọrọ "Socio-Economic Rights and Accountability Project" maọbụ SERAP n'aha ịchafụ ekwuola na ha nabatara atụmatụ ndị EFCC wepụtara iji nyochaa ijeri dollar iri na isii bụ nke e kwuru na aka chiburu Naijiria bụ Olusegun Obasanjo tinyere n'ihe gbasara ọkụ latrik.
content_702	SERAP kwuru na nke ahụ ga-egosi na n'eziokwu, iwu obodo Naijiria anaghị asọ mmadụ ọbụla anya.
content_702	Oteela aka ebidoro kwube na Obasanjo mere nrụrụaka n'ihe gbasara ọkụ latrik oge ọ nọ n'ọchịchị.
content_702	Mana onwebeghi mgbe a kpụpụrụ ya n'ụlọ ikpe maka ya.
content_702	Ihe mere Ekweremadụ ga eme ndị ọsọ - Nnamdi Kanu
content_702	Nnmadi Kanu na-akatọ gọọmenti etiti maka mmegbu okwuru na ana-emegbu ndị Igbo
content_702	Onye ndu otu ndị Ipob bụ NnamdI Kanu akwadoola mwakpo ndị otu ya wakporo Ike Ekweremadu na mba Jamanị ma kwuo na otua ka ha ga-naeme ndị ọchịchị ala Igbo niile.
content_702	Kanu kwuru nke a site n'akara Twitter ya n'ụtụ Sọnde.
content_702	Mana Ekweremadụ n'onwe ya eweputala akụwkọ ozi na-ekwu na ya emerụghị ahụ ọbụla na mwakpo ahụ.
content_702	Ọ bụ ndị Ipob wakporo m - Ekweremadu
content_702	'Ihe mere Ekweremadu bụ ịdọ ndị osu imi aka na ntị'
content_702	O kwukwara na ya agbaala mkpesa n'aka ndị uweojii mba Jamanị, nakwa n'aka onye nnọchite obodo Naijiria n'ebe ahụ.
content_702	Ekweremadu gakwara n'ihu kwuo na ọ gbagharala ndị niile kpasoro ya agwa ọjọọ a n'ihi na ha amaghị ihe ha na-eme.
content_702	Ashley Cole apịnyụọla ọkụ
content_702	N'egwuregwu, ọgba bọọlụ mba England bụ Ashley Cole apịnyụọla ọkụ n'igba bọọlụ taa ma kwuo na ya ga-elebazi anya n'ihe gbasara nkụzi bọọlụ.
content_702	Asley Cole onye gbara afọ iri atọ na asatọ tutere ọtụtụ ugo oge ọ nọ n'egwu nke gunyere, iko Champions League, Europa cup, Premier League nakwa FA cup.
content_702	Cole gbakwaara ọtụtụ otu bọọlụ ama ama n'akụkụ ụwa nile dịka Arsenal, Chelsea, AS Roma (Italy), LA Galaxy (Amerịka) na Derby County.
content_702	Akụkọ ndị-ọzọ ga-amasị gị:
content_702	Lampard ahubeghikwa 'period' ya na Chelsea
content_702	Ihe butere ọgbaaghara na mpaghara Abule Egba na Lagos - Ndị uweojii
content_702	'Ihe mere Ekweremadu bụ ịdọ ndị osu imi aka na ntị'
content_703	Dave Umahi, Nnamdi Kanu na Nnia Nwodo,
content_703	Ndị gọvanọ ọwụwa anyanwụ agbakọọla aka katọọ ihe ndị Nnamdi Kanu kwuru n'ozi ọ gbasara na mgbede ụbọchị ụka.
content_703	Ọnụ na-ekwuchitere David Umahi bụ onyeisi oche ọgbakọ ahụ gwara BBC n'ekwentị na ọ bụ ihe mwute na emebọrọ Ekweremadu na Jamini.
content_703	Ọ bụ ndị Ipob wakporo m - Ekweremadu
content_703	'Gwa anyị ebe ndị Gọvanọ gị nọ ma ị chọọ N1m'
content_703	N'ọnụ ya "Ihe anyị tụrụ anya na aka ndị Indigenous People of Biafra (Ipob) bụ ịpụta rịọ mgbaghara na ihe ha mere nna ha adịghị mma. Ekweremadu bụ dike ndị Igbo."
content_703	Maka okwu Nnamdi Kanu kwuru gbasara ụmụaka ndị Gọvanọ, Uzo kwuru na ọ bụ egbe ọnụ ka Kanu na-agba.
content_703	Uzo kwuru na Kanu chọrọ ịdị mkpa karịa Biafra nakwa ndị ntoroọbia ọ lapụtara e gbuo n'Abia.
content_703	'Ihe mere Ekweremadu bụ ịdọ ndị osu imi aka na ntị'
content_703	Umahi: Nnamdi Kanu gaa ebe ị sara ahụ gaa chịrị akwa gị
content_703	N'ime ozi ahụ, Kanu kwukwara na ha na-eche onyeisioche Ohaneze Ndigbo bụ Nnia Nwodo ebe ọbụla ọ pụtara na mba ofesi.
content_703	O kwukwara na ha ga-eme ya ihe ha mere Ekweremadu ma ha jiri anya hụ ya ebe ọbụla n'ofesi.
content_703	Mgbe BBC Igbo kpọtụrụ Nwodo n'ekwentị, ọ sị na Nna agaghị atọ n'ọgbọ ya na ụmụ ya a na-ama aka.
content_703	"O nweghizi ihe ọzọ m nwere ikwu maka okwu a," bụ ihe si ya n'ọnụ pụta.
content_703	"Meenu m ihe emere Ekweremadu ma m zọhie ụkwụ"
content_703	Nnmadi Kanu na-akatọ gọọmenti etiti maka mmegbu okwuru na ana-emegbu ndị Igbo
content_703	Kanu kwukwara na ndị nso ya nwereike ịme ya ihe e mere Ekweremadu maọbụrụ na ọ zọhie ụkwụ na onwe ya.
content_703	O kwuru na ihe mere eji wakpo Ekweremadu bụ iji nwụchie ndị ọchịchị ala Igbo n'akpịrị.
content_703	Ihe ụlọọrụ nnọchiteanya kwuru
content_703	Onye ntaakụkọ BBC kpọkuru Yusuf Tuggar bụ onye nnọchiteanya Naịjirịa na mba Jamini iji jụpụta ya ihe mere oge Sinetọ Ekweremadu bịara mba ahụ.
content_703	Tuggar gwara BBC sị, "e zitere m ozi ịbịa emume ahụ, m gakwaranụ ya bụ emume wee hụ ebe a wakporo Ekweremadu ma hụ ebe ndị uweojii na-agba ya ajụjụ ọnụ n'ime ụgbọala."
content_703	"Anyị kpara ma ọ bụ ka e tinye ya n'ụgbọala m, mana Ekweremadu sị ka o soro ụgbọala ndị uweojii, nke o ji laghachị n'ụlọndina ebe ọ nọ.
content_703	"Ụlọọrụ nnọchiteanya anyị amaghị na Ekweremadu na-abịa; ọ bụrụ na anyị ma, ọ bụ mụ na ya gaara eso gaa emume ahụ."
content_703	Ọ gara n'ihu kwuo na ndị ọrụ gọọmentị gbaa mbọ hụ na ha gwara ndị ụlọọrụ nnọchiteanya mba ọbụla ha na-aga, iji gbochie ụdịrị ọdachi a.
content_703	O kwukwara sị na ha na-agba mbọ ịhụ na aka nwụchiri ndị a wakporo Ekweremadu, makana iwu mba Jamini kwuru na mwakpo ọbụla metụtara onye ọchịchị si mba ọzọ ga-ebute oge n'ụlọmkpọrọ.
content_703	Tuggar kwuru na ha na-akpọku gọọmentị Jamini ka ha sorokwa kpọọ ndị Ipob "ndị oyiegwu", ka o kwuchara na ha na-aga n'ihu na-ebiputa akwụkwọ ikike njem nke ha.
content_703	Akụkọ ga-amasị gị:
content_703	'Gwa anyị ebe ndị Gọvanọ gị nọ ma ị chọọ N1m'
content_703	Nwa agbọghọ ọzọ anwụọla n'ụlọ oriri na Legọs
content_703	Lampard ahubeghikwa 'period' ya na Chelsea
content_704	Fada Mbaka so fada ndị ọzọ wee bịa akwamozu Fada Offu
content_704	Fada Mbaka na ọtụtụ ụkọchukwu ndi ọzọ bịara akwamozu Fada Offu n'ala.
content_704	Akwamozu Fada Paul Offu
content_704	Ndị ọzọ bịara bụ Gọvanọ Ifeanyi Ugwuanyi na osote ya bụ Ceicilia Ezeilo nọ n'olili ozu Fada Paul Offu na Holy Ghost Cathedral n'Enugwu.
content_704	Bishop Enugwu lara ezumike nka, Anthony Gbuji, Bishop Awgu bụ John Okoye, fada Obiakoizu Iloanusi
content_704	Cheta na na Mọnde ka ndị obodo Okpatu nke dị n'okpuru ọchịchị Udi, Enugwu Steeti nọ na nnukwu iru uju tata n'Ụka ozu akaara nwa ha nwoke bụ fada Paul tata na Holy Family parish Okpatu.
content_704	N'okwu Chukwu ya n'ụka ozu ahụ Fada Stan Eche kọwara na Paul Offu dịka akịdị ama oke ala ma bụrụkwa onye dị ike n'ekpere.
content_704	Fada Eche kwuru na ya na Paul Offu kpara nkata ụbọchị agbagburu ya nke doro ya anya na ọ dị ezigbo nkwadobe maka ndụ ebebe.
content_704	Etu ndị oji egbe si gbuo Fada Paul Offu n'Enugwu
content_704	Ndị gburu Paul Offu na Clement Ugwu nọzị anyị n'aka - Uweojii Enugu
content_704	Onyeisi ndị uweojii enyela iwu ka achọta ndị gburu ụkọchukwu
content_704	Ọ sị dịka Paul bụ onye ụkọchukwu hụrụ Virgin Mary n'anya nke ukwuu, odoro ya anya na nne dị asọ akpọrọla ya rigoro n'eluigwe.
content_704	Agbaara ya egbe ikpeazu nakwa nkwanyere ugwu ndị ọzọ dị iche iche.
content_704	Ndị Okpatụ BBC gbara ajụjụ ọnụ ji anya mmiri bụọ ndị gburu nwanne ha nwoke ọnụ.
content_704	Ozu Fada Paul Offu ga-esizi na Holy family Okpatu gaba na parish ọ nọ na-ya tupu ọnwụọ bụ St. James the greater Parish Ugbawka ebe a ga-akakwara ya ụka ozu nke abụọ na mgbede tata tupu elie ya echi na Holy Ghost Cathedral Parish dị n'Enugwu.
content_704	Cheta na ụbọchị abụọ gara aga, ndị uweojii n'Enugwu gbara mmadụ abụọ ha sị soro wee gbagbuo fada Paul Offu n'anwụ.
content_704	Ụmụ nne ya, ndị Awhum nakwa ndị enyi na ikwu n'ibe ji anya mmiri were sị fada Paul Offu ka ọ gaa n'udo.
content_705	Emeka Nelson bụ onye nka rụpụtara igwe na-enye ọkụ latric nke na-eji mmiri agba.
content_705	Ọ sị na ya na enyi ya nwoke malitere ịrụpụta igwe latrik, mana anwụrụ igwe ọkụ latrik gburu enyi ya n'ụra.
content_705	Ọ gbara mbọ hụ na o metọpụrụ igwe a ebe ha kwụsịrị.
content_705	Emeka kwuru na o riri ya puku narị naịra abụọ n'irụcha.
content_705	Akụkọ ga-amasị gị:
content_706	D'Tigers otu egwuregwu bọọlụ nkata Naịjirịa
content_706	Onye nchịkọta otu egwuregwu bọọlụ nkata Naịjirịa a kpọrọ D'Tigers bụ Alex Nwora ekwuola na ndị otu ya atọọla na Naịjirịa n'ihi ụkọ ego.
content_706	Nwora kwuru na agbanyeghi na otu ha bụ ndị mbụ n'itozuoke n'asọmpi Iko mba mana ha agabeghi Chaịna n'ihi ụkọ, na nke a nwereike ime ka ha gbajọọ asọmpi a.
content_706	Nigeria vs Libya: Super Eagles nọzị n'isi Group E
content_706	Anyị dị njikere idula Saut Afrịka - Ndị Super Eagles
content_706	D'Tigers dịka e si a kpọ ha bụ otu kachasị akụ bọọlụ nkata n'Afrịka ma bụrụ ndị nke asatọ n'ụwa (FIBA Power Ranking).
content_706	Asọmpi Iko Mbaụwa bọọlụ nkata a bụ nke ugboro atọ nakwa nke mbụ ha kamgbe afọ 2006.
content_706	Ha nwere ndị ọkụ bọọlụ a ma ama dịka Al Farouq Aminu nke Orlando Magic, Ekpe Udoh nke Utah Jazz, Josh Okogie nke Minnesota Timberwolves, na Ike Diogu onye na-akụrụ Golden State Warriors.
content_706	Dịka ọ dị ugbua, Naịjirịa enweghi mịnịsta na-ahụ maka egwuregwu dịka onyeisiala Buhari edubeghi ndị mịnịsta ya n'iyi ọrụ kamgbe ọ bara ọchịchị nke abụọ.
content_706	BBC kpọtụrụ onye Direktọ mịnịstrị egwuregwu. Onweghi ihe o kwuru kama ọ sị ka a jụọ otu na-ahụ maka egwuregwu bọọlụ nkata bụ NBA.
content_706	BBC na-agba mbọ inwete ọsịsa n'aka ndị a mana onwebeghi nke nwere isi.
content_706	Nke a emeela ka ọtụtụ n'ime ndị na-akụ bọọlụ ji ekwuputa uche ha na soshal midia.
content_706	Akụkọ ga-amasị gị:
content_706	Ozu Fada Paul Offu amalitela njem ikpeazu ya
content_706	Idemmiri cherela obodo Umuokpu aka mgba
content_706	'Nnamdi Kanu na Ipob ga-arịọrịrị Ekweremadu mgbaghara'
content_707	Ndị Man Utd gbakọrọ
content_707	Mbọ niile otu Manchester United gbara ịhụ na ha gbara Wolverhampton alụkwaghịm biri na 'onye lawa onye lawa'.
content_707	Man Utd bu ụzọ jaa eze dịka Anthony Martial dọriri neetị na nkeji 27.
content_707	Wolves agwọola 'nwunye ha' Man Utd ara ọzọ
content_707	Wolves agwọọla Man Utd ara
content_707	'Wheel' Ole ji buru ndị Man Utd ọdapụla daba n'ime ọhịa?
content_707	Mana Ruben Neves nke Wolves sị ha "taa kpuchie ọnụ" ka ọ sara goolu ha na nkeji 55.
content_707	Goolu ahụ bu ọbara mgbalielu nke ya bịa dịka ogbuopi kwụsịrị bọọlụ ka e were ihe onyonyo Video assistant referee (VAR) nyochaa ma ọ gara ọfụma.
content_707	Man Utd nwetara ohere ifere di ha aka na nkeji 67 oge ha nwetara penariti ka Conor Coady gbaturu ya.
content_707	Mana Paul Pogba riwara ha obi ka Rui Patricio kwapụrụ bọọlụ.
content_707	Nke a mere ya penariti nke anọ Paul Pogba na-eri na Premier League kemgbe afọ bọọlụ gara aga malitere
content_707	Raul Jimenez so "kwụọ ụgwọisi" Man Utd n'afọ gara aga, nwakwara ike ya ọkachasị n'ọkara nke abụọ, mana isi ya apụtaghị.
content_707	Mbọ niile Man Utd gbara iji gbapụta onwe ha ma zaa aha nna ha enweghi isi, n'agbanyeghi na ha gbara ọfụma n'ụzọ gaara enwetara ha mmeri.
content_707	N'otu aka ahụ, nwebata Wolves webatara Adama Traore n'ọkara nke abụọ nyerela ha aka ime ka egwu dagharịa, nke butere goolu ha mechara nye.
content_707	Man Utd ga-ezute Crystal Palace ụbọchị satọde bụ 24 nke ọnwa Ọgọstụ, ebe Wolves ga-ezute Burnley ụbọchị Sọnde bụ 25.
content_707	Ihe nkiri a ga-amasị gị:
content_708	Itụziri ụmụaka ụzọ ha ga-esi biri bụ ihe dị mkpa n'obodo ọbụla.
content_708	Fr. Ositadimma Amakeze gosiri na ọdịnịhu ụmụaka bụ ihe dị ya mkpa site n'ọrụ ya.
content_708	Ọ bụ ụkọchụkwụ ma bụrụkwa onye nkuzi na-akụziri ụmụaka na akaraka ha dị mkpa.
content_708	Gee ihe ọ gwara BBC Igbo mgbe anyị chukwutere ya.
content_708	Ọrụ si n'aka: Jessica Nwankwo
content_709	Workers Day n'Abia
content_709	Onyeisioche otu jikọtara ndị ọrụ n'Abia Steeti bụ Uchenna Obigwe ekwuola na onweghi mgbe ndị ọrụ ji chọ ime ngagharịiwe.
content_709	Obigwe gwara BBC Igbo na ọ bụ ịgba arụkwaghịm ka ha chọrọ ime ma ọ bụrụ na gọọmentị Abia agbaghị mbọ kwụọ ndị ọrụ ụgwọ.
content_709	Ndị nkuzi Abia Steeti ha ka nọ n'abụbụọrụ?
content_709	Ịkwụ ụgwọ ọnwa abụọ n'ime ọnwa iri ezughi chacha - Ndị nkuzi Abia
content_709	Ọ sị na gọvanọ Okezie Ikpeazụ kpọrọ ndịisi ọrụ oku na Fraịde 16 Ọgọst, 2019, maka etu a ga-eji kwụọ ndị ọrụ ụgwọ bụ ebe ha nọ hiwe kọmitii ga-ahụ maka nke a.
content_709	O kwuru na ndị so na komitii a gụnyere ndị ọrụ gọọmentị nakwa ndịisi otu jikọtara ndị ọrụ bụ ndị edurula n'iyi ọrụ ugbua.
content_709	Obigwe gara n'ihu kwuo na e nyere ndị a ụbọchị iri anọ iji wepụta akụkọ ihe mere ma nye ya gọomentị Abia Steeti.
content_709	Workers Day n'Abia
content_709	Ọ bụrụ na gọọmentị nyocha atụmatụ ndị kọmitii ahụ, a na-atụ anya na ha ga-amalite kwụwa ndị ọrụ ụgwọ.
content_709	Ọ gara n'ihu kwuo na onye ọbụla chọrọ ime ngagharịiwe na-eme ya na nke onwe ya "Ihe onye ahụ kotere ya e buru."
content_709	Obigwe sịrị na ihe bụ iwe ndị ọrụ bụ ụgwọ e ji ndị lara ezumike nka, ụgwọ e ji ndị nkuzi ụlọakwụkwọ Praịmarị na Sekọndịrị.
content_709	Ihe ikwesiri ịma maka ụbọchị ncheta ndị ọrụ
content_709	Ndị ọzọ bụ ụgwọ e ji ndị ngalaba ọrụ dị icheiche (Agencies) na ụgwọ mbuli n'ọrụ ndị ọrụ.
content_709	Mana otu onye ọrụ bekee n'Abia Steeti na-achọghị ka a kpọọ aha ya gwara BBC na ndị ọrụ nwere nkwekọrịta ime ngagharịiwe.
content_709	Gọọmentị Abia Steeti kwuru na ọ bụ ndị omekaome na-achọ ịhazi na ime ngaghrịiwe n'aha ndị ọrụ Bekee.
content_709	Kọmishịọna na-ahụ maka mgbasaozi bụ John Okiyi kwuru na ndị ọrụ nchekwa dị njikere ịnwụchi ndị dị otu a.
content_709	Cheta na akụkọ na-efegharị na soshal midia na-ekwu na ndị ọrụ n'Abia Steeti na-achọ ime ngagharịiwe maka ụgwọ gọọmentị ji ha.
content_709	Akụkọ ga-amasị gị:
content_709	"Ndị agha gbapụtara m, kpọrọ m gaa n'ogige ha ebe ha kwọbiri ịga a kụrụ m'
content_709	Malaria, Dengue, ọrịa ndị anwụnta na-ebute na etu ị ga-esi gbochie ọtịta ya
content_710	Governor David Umahi na Nnamdi Kanu
content_710	Otu jikọtara ndị gọvanọ Ọwụwa Anyanwụ ekwuola na ha ga-akpụlata Nnamdị Kanụ ala Naịjiria ka e kpee ya ikpe ma ọ bụrụ na ndị otu ya bụ Ipob metụ onye ọchịchị ala Igbo ọzọ aka.
content_710	Otu ahụ kwupụtara nke a site n'akwụkwọ ozi nke onyeisi ha bụ gọvanọ David Umahi nke Ebonyi steeti wepụtara ụbọchị Tuzde.
content_710	'Nnamdi Kanu na Ipob ga-arịọrịrị Ekweremadu mgbaghara'
content_710	Umahi kwuru na mba Kanu bara gbasara ịwakpo ndị gọvanọ ma ha bịa mba ofesi bụ mkpọtụ nkịti ka nwa amadị ahụ na-eme.
content_710	" Anyị na-adọ aka na ntị na onye Ọwụwa Anyanwụ ọzọ a wakporo ebe ọbụla n'ụwa niile, anyị ka akpụlata Nnamdị Kanu ka ndị mmadụ ṅaa ntị ya n'ọkụ.
content_710	"Ọ bụ ara na onye chọrọ ọchịchị na enweghị ihe ọ ma maka ya  na-eche na anyị a bụ ndị gọvanọ  ga-akwado ogbugbu ndị ndị be anyị maọbụ were ala ezughị ezu nyefee ndị ọchịehi."
content_710	Ha gakwara n'ihu ma kwuo na ọ bụụ na Kanu ji obi ya niile ekwu ihe ọ na-ekwu ya buru agha bugara ndị ọchiehi ogbu ọchụ  na mba 100 o kwuru na Ipob gbanyere mgbọrọgwụ.
content_710	N'aka nke ọzọ ndị gọvanọ ọwụwa anyanwụ rịọkwara onyeisiala Muhammadu Buharị ka ọ gbatịkwuo oge e nyere tupu e mechie ọdụ ụgbọelu Akanu Ibiam nke dị n'Enugwu.
content_710	A ga-emechi ọdụ ụgbọelu Enugwu n'Ọgọst 24
content_710	'Dozienu ụzọ ụgbọelu Enugwu' - Ndị ọkwọụgbọelu
content_710	Ha kwuru na nke a ga-enye ha ohere ịwepụta atụmatụ ndị ọzọ ga-enyere ndị njem ụgbọelu aka na mpaghara ahụ.
content_710	N'akwụkwọ ozi ha zipụtara ụnyaahụ, ndị gọvanọ ahụ chọkwara ka a machie ndị ọchịehi ịkpụ ehi na-akpagharị n'okirikiri ala Igbo.
content_710	Ha kwuru na nke ahụ na-akpata nsogbu nakwa ọgbaaghara n'obodo.
content_710	Ndị mịnịsta ga-ebido ọrụ taa
content_710	Ụfọdụ ndị mịnịsta ọhụrụ.
content_710	Taa ka a ga-edu ndị mịnịsta onyeisiala Muhammadu Buhari họpụtara n'iyi ọrụ ma kwuputakwa ngalaba gọọmentị ha ga na-elekọta.
content_710	Nke a na-abịa dịka ndị mịnịsta ọhụrụ a nwechara ntụgharị uche abalị abụọ ebe a nọrọ kụziere ha usoro nakwa etu e si arụ ọrụ na gọọmentị.
content_710	Ọ bụ iwu na steeti niile ga-enweta Minista?
content_710	Ụmụnwanyị asaa so na ndị ga-aza ọnụ ha n'ihu ndị ụlọomeiwu
content_710	Rauf Aregbesola awụferela nyocha ụlọomeiwu ukwu
content_710	Na mmechi ntụgharị uche ha n'Aso Rock Abuja ụnyaahụ, Buhari dọrọ ndị mịnịsta ahụ aka na ntị ka ha tinye uchu n'ọrụ ha iji mee ka ndị dịwanyere ụmụ Naịjiria mfe.
content_710	Ọ gwakwara ha ka ha ghara ịkpa iche n'ọrụ ha n'ihi na gidigidi bụ ugwu eze.
content_710	Kadịnal ga-aga mkpọrọ
content_710	Kadịnal George Pell nwere ike ịnọgide na mkpọrọ ruo afọ 2022
content_710	N'ofesi, ụlọikpe mkpesa na mba Australia ekwuola na ikpe a mara George Pell, onye ji ọkwa "Cardịnal" n'ụka Katọlik, maka imetọ ụmụntakịrị nwoke abụọ n'afọ 1996, bụ ihe ziri ezi.
content_710	E boro Pell ebubo na o metọrọ ụmụntakịrị ahụ n'afọ 1996 nakwa 1997.
content_710	Mmetọ ụmụaka: Archibishop nke Washington arituola n'ọkwa
content_710	'Gbagharanụ arụ na-eme n'ụlọ ụka' - Pope Francis
content_710	Ụlọikpe nta mara ya ikpe n'ọnwa Maach afọ a ma tụọ ya mkpọrọ afọ isii, mana Pell gbaghara mkpebi ahụ n'ụlọikpe mkpesa.
content_710	Ọkaikpe atọ nyochara ya bụ ikpe, abụọ n'ime ha wee kweta na ikpe mara Pell n'eziokwu.
content_710	Nke a pụtara na Pell ga anọ n'ụlọ mkpọrọ afọ isii ma ọ bụrụ na ụlọikpe ukwu nke Australia kwado ikpe a mara ya.
content_710	Egwuregwu bọọlụ ụkwụ n'Ijipt
content_710	N'egwuregwu, otu na-achịkọta egwuregwu bọọlụ na mba ụwa bụ Fifa e hiwela otu gbata gbata ga-enye aka hazie egwuregwu bọọlụ na mba Egypt ruo afọ 2020.
content_710	Cheta na ndị isi otu na-elekọta  egwuregwu bọọlụ n'obodo ahụ bụ Egypt Footbal Association gbara arụkwahịm n'ọnwa gara aga oge e dulara ha n'ike n'asọmpi iko mba Afrịka.
content_710	Buhari eduola ndị minista iyi ọrụ
content_710	Onyeisiala Muhammadu Buhari eduola ndị minista ọhụrụ n'iyi ọrụ ma tinye ha na ngalaba ha na-achịkọta.
content_710	Ụmụafọ Igbo dịka Uche Ogah nwetara ọkwa Minista steeti na-ahụ maka Nlekọta ngwuputa ihe dị n'ala, Sharon Ikeazor nwetara Minista steeti na-ahụ maka gburugburu, Emeka Nwajiuba nwetara Minista steeti na-ahụ maka Agụmakwụkwọ so n'ime ha.
content_710	Gụọ ya n'uju ebe a: Ogah, Ikeazor na Nwajiuba ketara ngwupụta ihe dị n' ala, gburugburu nakwa agụmakwụkwọ
content_710	Ebe Chris Ngige, Ogbonnaya Onu, na Geoffery Onyeama ka ji ọkwa ha jibu mbụ.
content_710	Ndị uweojii anwụchiela ndị otu ha anọ
content_710	Ndị uweojii a bụ ndị nọ n'ihe onyonyo ahụ
content_710	Ndị uweojii Legọs steeti anwụchiela ndị otu ha anọ maka igbu mmadụ abụọ ha jidere maka ebubo ohi ekwentị dịka ihe nkiri fegharịrị na soshal midia.
content_710	Bala Elkana bụ ọnụ na-ekwuru ndị uweojii Legọs steeti kwuru na ihe ndị uweojii ahụ mere megidere iwu ndị uweojii gbasara etu e kwesịrị isi lekọta ndị a nwụchiri a na-enyocha maka ihe ọbụla.
content_710	Ndị uweojii kwuru na ndị otu ha ahụ bụ Ịnspektọ Fabiyi Omomayara, Sajentị Olaniyi Solomon, Sajentị Solomon Sunday na Kọpọral Aliyu Mukaila, na-arụ ọrụ n'ụlọọrụ ndị uweojii dị n'Iba.
content_710	Cheta na nso nso a ndị ọha mmadụ na-eti mkpu maka etu ndị uweojii si egbu ndị mmadụ na eleghị anya n'azụ.
content_710	N'ofesi,
content_710	Mba Amerịka etinyela iwu ọhụrụ ga-ahụ na ndị mbịarambịara na-ejighi akwụkwọ bata nwereike ịnọgide na nnwụchi, taa nchara.
content_710	N'egwuregwu,
content_710	Franck Ribery dị afọ iri atọ na isii ka na-akpa ike na bọolụ dịka o sonyere ndị otu egwuregwu Fiorentina n'efu.
content_710	Akụkọ ndị ọzọ ga-amasị gị:
content_710	Ụgbọ kọmịshọna Legọs steeti akwaala  Joe Igbokwe
content_710	Ozu Fada Paul Offu abaala n'ala
content_710	"Ndị agha gbapụtara m, kpọrọ m gaa n'ogige ha ebe ha kwọbiri ịga a kụrụ m'
content_711	Joe Igbokwe bụ onye ahọpụtara dịka onye ndụmọdụ pụrụiche na gọọmentị Legọs steeti
content_711	Nke a mere na ụfọdụ ndị mmadụ malitere iji aha ya eme akaja
content_711	Na mkparịtaụka ya na BBC Igbo nwere n'ekwentị, ọ sara ndị ahụ niile sị na ọrụ enyere ya masịrị ya
content_711	Gee ndụmọdụ o nyere ndị Gọvanọ ọwụwa anyanwụ ebe a.
content_712	Onye na-enyo okpuru akwa mmadụ
content_712	Ndị uweojii anwụchiela otu nwoke n'obodo Madrid dị na mba Spen maka ebubo inyo ma see okpuru ọgọdọ ụmụnwaanyị karịrị narị ise na iri ise (555), tinye ihe onyonyo ha n'ịntanet.
content_712	Nwoke onye mba Kolombịa ahụ gbara afọ 53 ji ekwentị sere okpuru akwa ụmụnwaanyị nke o tinyere ihe onyonyo ya na websaịt na-egosi ihe mmekọrịta nwoke na nwaanyị nke nde kwuru nde mmadụ kiriri.
content_712	Dọkịta egbuola nwaanyị otele ukwu gbalaga
content_712	Dọkịnta Bumbum: Aka akparalanụ dibia otele ukwu
content_712	Otele ukwu egbuola nwaanyị ọzọ
content_712	Ọtụtụ n'ime mmadụ 555 nwoke a nyoro ma see okpuru ha bụ ụmụaka ụmụnwaanyị etorughị etoru, bụ ndị o sere n'ụgbọala ọha.
content_712	Ọ na-esekwa ụmụnwaanyị n'ọdọahịa, ebe ụfọdụ mgbe ọ na-akọwara ndị ọ chọrọ onwe ya, iji nweta ihe onyonyo chakere ọfụma.
content_712	Mana ndị uweojii nwụchiri ya ka ọ na-ese otu nwaanyị n'ọdọ ụgbọala ọha.
content_712	Ka ha wakporo ụlọ ya ime nnyocha, ha nwetara kọmputa mkpanaka ya na igbe e ji etinye ozi nke nwere ọtụtụ ihe onyonyo.
content_712	Websaịt ya nwekwara mmadụ 3,519 na-eso ya.
content_712	Na mba spen, ichili ma nyoo ọgọdọ nwaanyị megidere iwu mmetọ nke onye dara ya nwereike ịga mkpọrọ.
content_712	Akụkọ ga-amasị gị:
content_712	Ụmụnwaanyị Abia state aha ha na-ada ụda na Nigeria
content_712	Ihe Imo state ji bụrụ "elelebe ejeghi ọrụ"
content_712	I nwere ala? Lee ihe ọ ga-eri gị ịrụ ụlọ aka gị
content_712	'Anyị ga-akpụlata Nnamdi Kanụ ma ndị Ipob metụ onye ọchịchị ala Igbo ọzọ aka'
content_712	Ihe nkiri a ga-amasị gị:
content_712	Ụmụnwaanyị kwuputara ebumnobi ha gbasara utu nwoke na ihe ndị ọzọ.
content_713	German Police/Ekweremadu
content_713	Ndị uweojii mba Jamini ekwuola na ha amalitela inyocha mmadụ anọ maka ihe mere Ike Ekweremadụ n'obodo Nuremberg oge ọ bịara njem n'ala ahụ na nsonso a.
content_713	Maazị Robert Sandmann, onyeisi nchọpụta ndị uweojii na Jamanị, bụ onye gwara onye ntaakụkọ BBC Igbo nke a.
content_713	Ọ sị na ndị mmadụ wakporo ma tie Ekweremadu bụ Sinetọ na-anọchite anya Enugwu West n'ụlọomeiwu ihe na Nuremberg, mba Jamini ebe ọ gara Iri Ji ndị Igbo nọ na mba ahụ.
content_713	Ndị sineti agbakutela Ekweremadu
content_713	Ekweremadu: Gọọmentị na-ata m amụosu
content_713	Na nzaghachi ozi BBC Igbo zigara ha, ndị isi ụlọọrụ ndị uweojii dị na Mittelfranken, Nürnberg kwuru sị:
content_713	"N'ezie ihe dịka ihe i kwuru mere n'elekere atọ nke ehihie n'ụbọchị 17 nke ọnwa Ọgọstụ, afọ 2019 na Nuremberg dị na Schmausenbuckstraße.
content_713	"Ndị uweojii gbalịrị ichekwa onye o metụtara ma duru ya gaa n'ụgbọala ya ma sorokwa dulaa ya n'ụlọoriri na nkwari ebe o hiri na Nuremberg.
content_713	"Oge ọ na-ala site n'ebe a nọrọ mee emume, a tụrụ akwa n'ụgbọala onye ihe metụtara.
content_713	"Ka nke a na-eme, ndị uweojii nyere iwu ka ndị a si ebe ahụ pụọ dịka ha bidorola nnyocha mmadụ anọ."
content_713	Ekweremadu bụ onye gbaburu ama ihe mere ya n'ozi si n'aka ọnụ na-ekwuru ya bụ Uche Anichukwu.
content_713	Ọ bụ ndị Ipob wakporo m - Ekweremadu
content_713	Ọ sị na Ndigbo nọ ebe ahụ nabatara ya nke ọma rue mgbe ndị sị na ha bụ ndị Ipob bịara bute ọgbaghara ma kwuo na onweghi na emume ahụ agaghị adịzi.
content_713	"A chọrọ m ka m rịọ ha mana mgbe ha bidoro ịkpa agwa dị aghaa, e siri m ebe ahụ pụọ site na enyemaka ndị uweojii."
content_713	Ihe onyonyo dị na Facebook na-egosi etu ndị mmadụ si kụsasịa emume iri ji ndị Igbo bi n'obodo Nuremberg dị na Jamanị na-eme.
content_713	Ụfọdụ ihe onyoonyoo a gosikwara ka ndị a wakporo otu onye ha na-akpo "Ekweremadu" bịara ya bụ emume.
content_713	Ihe onyoonyoo a malitere igosi ebe otu nwoke yi uwe isi agụ ojii na achọ ụzọ ịba n'ụlọ emume a ka ọtụtụ mmadụ na-awakpo ya ma gbochiere ya ịba n'ime ụlọ ahụ.
content_713	Nwoke ahụ mechara dabanye n'ime ụgbọala ya gbalaga ọsọ.
content_713	Nchọpụta BBC Igbo bụ na obodo Nuremberg bụ ebe ehiwere emume akpọrọ "Igbo Cultural Festival" nke afọ 2019.
content_713	Ike Ekweremadu, bụ omeiwu na-anọchịte Enugwu West so na ndị a na-ele anya ha na ya bu emume dịka ụlọ ntaakụkọ African Courier siri dee.
content_713	Facebook ndị Igbo Jamanị dekwara na ọ bụ ya bụ isi oche na ya bụ emume.
content_713	Onye omeiwu na-anọchịte Awgu, Oji River na Aninri n'ụlọ Omeiwu obele bu Toby Okechukwu gwara BBC Igbo na ya so Sịnetọ Ekweremadu ga ya bu emume.
content_713	"Ọ bu ndị Ipob mere ihe a. Ka anyị ruru ebe ahụ, anyị hụrụ ha, wee gaa kelee ha."
content_713	Maazị Okechukwu sị na ọ bu mgbe ha na-achọzị ịbanye ebe a na-eme ya bụ emume "ka ndị Ipob ahụ bidoro kpawa agwa ha aghọtaghị."
content_713	"Ha malitere tụwa Sịnetọ Ekweremadu akwa na ihe ndị ọzọ."
content_713	Omeiwu Okechukwu si na Sịnetọ Ekweremadu rapụrụ ebe ahụ, mana ndị uweojii mechara bịa jide ụfọdụ n'ime ndị kpara agwa a.
content_713	Ọ jụkwara ihe mere ndị Ipob ga-eji sị na Ekweremadu bu onye iro ha.
content_713	"Ha echefuola na Maaazị Kanu gara be Ekweremadu inye ya ekele maka mbọ ọ gbara mgbe o nọ na mkpọrọ dịka atọhapụrụ ya?"
content_713	N'ịgba akaebe ihe Maazị Okechukwu kwuru, ihe onyonyo dị na Facebook gosiri na ụfọdụ so eme mwakpo a yi ọkọlọtọ Ipob.
content_713	Mana ọkaiwu Paul Achara, onye ya na Nnamdi Kanu na-arụkọ, gwara BBC Igbo na ndị Ipob agaghi emenwu ụdịrị ihe a.
content_713	Otu n'ime ndị no mgbe mwakpo a na-eme dịka ihe nkiri siri gosi yi okọlọtọ Ipob n'uwe ya
content_713	Agbanyeghị nke a, Paul Achara bụ onye ya na Maazị Kanu na-arụkọ gwara BBC Igbo na aka Ipob adịghị n'ihe a mere.
content_713	"Na mmadụ yi ejirimara Ipob abụghị na onye ahụ onye Ipob."
content_713	N'aka nke ọzọ, o kwekwara nkwa na Ipob ga-eme nchopụta ihe mere.
content_713	"Yabụrụ na ndi otu anyị mejọrọ, Ipob ga-arịọ mgbaghara dịka anyi mere mgbe ụfọdụ n'ime ha gara ụlọ ụka kpaa agwa ezighi ezi."
content_713	Ipob na onwe ha na-eme emume igosi nka metụtara agha Biafra na Naijirịa na obodo Eliza.
content_713	Ndị a kpara mkpa mkpa na-ekwu n'ime iho onyonyo ndị a na ndị na-eme emume iri ji a na Nuremberg adịghị eche maka ihe na-emegasi n'ala nna ya.
content_713	Akụkọ ndị ọzọ ga-amasị gị:
content_713	A ga-emechi ọdụ ụgbọelu Enugwu n'Ọgọst 24
content_713	Madụka Okoye bụ ochee bọọlụ ọhụrụ Nigeria ụmụ nwaanyị na-anwụrụ
content_713	Ndị gburu Paul Offu na Clement Ugwu nọzị anyị n'aka - Uweojii Enugu
content_714	Busola Dakolo, Fatoyinbo na Emma Isong
content_714	Bishọp Emma Isong kwuru na Fatoyinbo azaghị oku niile a kpọrọ ya, ebe Busola Dakolo bịara kọọ ka o siri metụta ya
content_714	Otu jịkọrọ ndị ụka ọgbara ọhụrụ na Naijiria nke a kpọrọ Pentecostal Fellowship of Nigeria, PFN, n'aha ịchafụ agbaala ama na ha enweghị ikpe ibi okwu banyere ebubo mwakpo n'ike e boro Pastọ Biodun Fatoyinbo.
content_714	Aha Biodun Fatoyinbo wuru ewu na Naijiria ọnwa ole na ole gara aga dịka Busola Dakolo, nwunye otiegwu a ma ama bụ Timi Dakolo boro ya ebubo na ọ wakporo ya oge ọ bụ nwata nwaagbogho ọtụtụ afọ gara aga.
content_714	Nathaniel Bassey o kotela ebu maka okwu COZA?
content_714	"Esepubeghi m aka n'ikpe mụ na Fatoyinbo"
content_714	Ihe mere ede ji bee nwịị maka COZA
content_714	'Ana m atụ egwu ndụ m'
content_714	Onyeisi PFN hiweburu kọmitii iji lebanye anya iji mara ebe mmiri si banye opi ụgbọgụrụ otu ọnwa gara aga.
content_714	Mana dịka otu onye ndu komiti ahụ bụ Bishop Emma si kwuo na mkparịtaụka kọmitii ahụ na ndị ntaakụkọ nwere na Legọs ụbọchị tọzde, PFN enweghị ike ichịkọta ya bụ okwu.
content_714	"Anyị enweghị ike ịchịkọta okwu n'ikpe ahụ n'ihi na otu onye na ndị o metụtara bụ Pastọ Fatoyinbo azaghị oku niile a kpọrọ ya bịa kwuru ọnụ ya."
content_714	"Mana anyị na-ekele Oriakụ Dakolo onye ya na di ya so bịara kwuo ihe mere ya n'olu arịrị."
content_714	Akụkọ ga-amasị  gị:
content_714	Anyị na-enyo mmadụ anọ maka ihe mere Ekweremadu - Ndị uweojii Germany
content_714	Agbara nwaanyị ndị si Anambra state Nigeria enweghi ike ichefu
content_715	Chiejine
content_715	Akụkọ si n'ọnụ otu egwu bọọlụ Naịjirịa bụ Nigerian Football Federation (NFF) pụta, kwuru na Ifeanyichukwu Chiejine nwụrụ ka ọ rịachara obere ọrịa.
content_715	Chiejine, onye gbabuuru otu Super Falcons bọọlụ, nwụrụ n'abalị 21 nke ọnwa Ọgọstụ 2019, ka ọ gbachara afọ 36.
content_715	Kedu ihe ndị egwuregwu Afịrịka ji agbafu?
content_715	Ọgba bọọlụ Chinedu Udoji anwụọla
content_715	Davide Astori onyendu Fiorentina anwụọla
content_715	Chiejine gbara n'asọmpi Iko Mbaụwa ụmụnwaanyị atọ, Olimpiks abụọ ma butekwa Iko Mba Afrịka anọ
content_715	Ndị NFF ndị depụtara nke a  n'elu Twitter, kwupụtara mwute ha iji kwanyere ya ugwu n'ọnwụ.
content_715	Ihe i kwesịrị ịma maka Ifeanyi:
content_715	A mụrụ Ifeanyichukwu Stephanie Chiejine n'ụbọchị 17 nke ọnwa Mee 1983, n'Asaba dị na Delta steeti
content_715	Ọ bụ onye kacha pee mpe n'afọ mgbe o so Super Falcons nke Naịjirịa gaa asọmpi Iko Mbaụwa nke afọ 1999; ọ dị afọ 16 na otu ọnwa mgbe ahụ
content_715	Ọ gbaara Naịjirịa bọọlụ n'Olimpiks nke afọ 2000 na 2008
content_715	O so Super Falcons bulie Iko Mba Afrịka ugboro anọ
content_715	Ọ gbaara Super Falcons site n'afọ 1999 ruo 2008, ma nye goolu 18 n'ime ugboro 68 ọ gbaara Naịjirịa
content_715	Ọ gbabuuru ndị Flying Babes FC, FCT Queens nke Abuja nakwa Pelican Stars nke Kalaba.
content_715	Ọ gbara bọọlụ na mba Rọshịa, Amerịka, Fịnlandị na Kazakhstan, ebe o si na-akpata ego
content_715	Ihe ndị mmadụ kwuru maka ọnwụ ya:
content_715	Rachael Ayegba bụ onye otu ya oge ọ na-agba bọolụ, gwara BBC Sport na "Ọnwụ ya na-ewute anyị nke ukwu.
content_715	"O kwutere okwu ọrịa ya ebe ụfọdụ n'ime anyị nọ, mana ọ gwaghị anyị ihe na-arịa ya."
content_715	"Chiejine nwukere ka kpakpando oge ọ na-agba bọọlụ, mana ọ nwụrụ etu ahụ. Anyị kwesịrị ịgba mbọ tinye anya ebe ndị na-agba bọọlụ ugbua na ndị nke gbauru agba, nọ."
content_715	Otu ụmụnwaanyị FIFA gosikwara mwute ha.
content_715	@oluwashina dere maka ihe niile o mere n'ụwa egwuregwu:
content_715	@mreds kwuru etu ọnwụ ya si gbawaa ya obi
content_715	Ihe nkiri a ga-amasị gị:
content_716	Onyeisiala Buhari na Chris Ngige
content_716	Onyeisiala Buhari na Chris Ngige
content_716	Obi adịghị ndị otu ndịọrụ a kpọrọ "Nigeria Labour Congress" mma etu e si họpụta Chris Ngige dịka mịnịsta na-elekọta ndịọrụ ọzọ.
content_716	Ha kwuru na Ngige bụ onye okwu na ụka na-atọ bịrị bịrị.
content_716	Ogah, Ikeazor na Nwajiuba ketara ngwupụta ihe dị n' ala, gburugburu nakwa agụmakwụkwọ
content_716	Ụmụnwanyị asaa nwetara ọkwa minista
content_716	Ọ bụ iwu na steeti niile ga-enweta Minista?
content_716	Yaqub Denja, otu n'ime ndị isi NLC, kwuru nke a oge ya na BBC Igbo nwere mkparịtaụka n'ụbọchị Tọọzde.
content_716	Denja kwuru na o wutere ha n'obi nke ukwuu na onyeisiala Muhammadu Buharị họpụtakwara Ngige ọzọ.
content_716	"Ọ dị mwute na onyeisiala ga-akpọghachite nwoke a okwu na ụka na-atọ ka nnu."
content_716	"Onye na-aghọtaghị ihe gbasara ndị ọrụ. Onye na-amaghị etu e si eweta udo ebe ọgbaaghara dị."
content_716	"Mkpọghachi Ngige gosiri na onyeisiala chọrọ ka afọ anọ na-abịa abịa bụrụ nke juputara n'ọgbaghara n'etiti goomentị na ndị ọrụ."
content_716	Denja Yaqub
content_716	Denja gara n'ihu kwuo na "ọ bụ Ngige mere na-akwadoghi mbuli ụgwọ ọnwa opekatampe n'oge".
content_716	O kwuru na Ngige anaghị eleba anya na mkpesa ndị ọrụ ganye na ha agbaa abụbụ ọrụ.
content_716	"Ọ bụru na nghọtahie dị n'etiti ndị ọrụ, Ngige ga-eme ya ka ọkawanye njọ kama ọ ga-eweta ogbugbo."
content_716	Denja kwuru na NLC ga-ezipụ akwụkwọ ozi maka nhọpụta Ngige n'oge adịghị anya.
content_716	N'otu aka ahụ, Kelechi Nwosu, onye ihe gbasara akụnụba doro anya, kwuru na ndị ọrụ gbara abụbụọrụ ugboro ugboro n'ime afọ anọ gara aga, nke gosiri na Ngige arụghị ọrụ ya nke ọma.
content_716	"Ma ndị nkụzi mahadum, ma ndị dibia bekee, ha ncha gbachara abụbụorụ."
content_716	"Oleekwanụ ihe e ji kpọghachị ya n'ọrụ."
content_716	"Ọ bụ eziokwu na e buliri ego opekatampe ndị ọrụ, mana ọ bụghị ebe ahụ ka okwu bere."
content_716	"Ụgwọ ahụ e weliri, a kwụwala ya?"
content_716	Ogbonnaya Onu na Adamu Adamu
content_716	N'aka nke ọzọ, ọtụtụ ụmụ Naijiria ekwugidela nhọputagharị onyeisiala Buhari họpụtara ụfọdụ ndị mịnịsta dịka Ogbonnaya Onu na Adamu Adamu.
content_716	Dịka o siri gbasa Ogbonnaya Onu, Nwosu gwara BBC Igbo na ọtụtụ ndị mịnịsta ahụ ekwesịghị ịlaghachite azụ.
content_716	"Onu arụghị ihe ọbụla a hụrụ anya na ngalaba sayensi na teknụzụ."
content_716	"E kwesiri ịhọpụta onye ma ihe ekwe na-akụ dịka mịnịsta teknụzụ.
content_716	"Ebe obodo Naijiria nọ n'ihe gbasara ichepụta ihe (innovation) dị anya.
content_716	"Ị jụọ m, ekwesịghị iweghachi mịnịsta a ọzọ.
content_716	"Ya na mịnịsta na-ahụ maka agụmakwụkwọ (Adamu) bụ otu ihe, he ekwesịghị ka akpọghchị ha n'ọrụ".
content_716	Mịnịsta ndị mere ọfụma
content_716	Buhari na-ekele Fashola
content_716	N'aka nke ọzọ, Nwosu kwuru na Fashola, bụ mịnịsta e tinyere na ngalaba ọrụ na ụlọ obibi, mere nke ọma n'agba nke mbụ ya.
content_716	O kwuru na Fashola kwesịrị ka a kpọghachi ya azụ.
content_716	"I lee anya n'ihe gbasara ịrụ ụzọ, ọ gbalịrị agbalị nke ọma.
content_716	"I lekwaa anya n'ihe gbasara ụlọ ọ gbalịkwara.
content_716	"Ugbua, e meela ka ngalaba ọrụ na ụlọ dịịrị onwe ya, anyị na-ele anya na ọ ga-eme karịa ka o mere na mbụ."
content_716	Zainab Ahmed bụ mịnịsta na-ahụ maka akụnụba
content_716	Gbasara Zainab Ahmed bụ mịnịsta na-ahụ maka akụnụba, Nwosu kwukwara na olileanya dị na ọ ga-eme ọfuma.
content_716	"N'agbanyeghị na ọ bịara ọhụrụ, a na-enye ya nsọpụrụ pụrụ iche n'ihe gbasara atụmatụ akụnụba.
content_716	"Ọ ga-na elekọtakwa ngalaba mkpata na mmefu nakwa nhazị obodo.
content_716	"Ka anyị legodu ya anya mara ihe ga-apụta n'ime ya."
content_716	Akụkọ ndị ọzọ ga-amasị gị:
content_716	Achụọla onyeagha gbagburu mmadụ n'Aba n'ọrụ
content_716	'Anyị ga-akpụlata Nnamdi Kanụ ma ndị Ipob metụ onye ọchịchị ala Igbo ọzọ aka'
content_716	Anyị na-enyo mmadụ anọ maka ihe mere Ekweremadu - Ndị uweojii Germany
content_716	Ihe nkiri ga-amasị gị:
content_717	Ndị uweojii
content_717	Ndị uweojii Enugwu steeti ekwuola na ha na-enyocha ọnwụ nwaanyị e nwetara ozu ya n'ugbo ya dị na Nchatancha dị n'Emene, Enugwu steeti.
content_717	Nke a na-eme dịka ndị ntọrọbịa mpaghara Nike na Nchatancha dị n'Emene mere ngagharịiwe maka ọnwụ Pat Ngwu nke ha na-ebo ndị ọchịehi ebubo igbu nwaanyị ahụ ma tọgbọ ozu ya nso ikpere mmiri.
content_717	Ụmụokorobịa ji osisi ma mụnye 'tyre' ochie wụjuru okporoụzọ mana ndị uweojii bịara chụsaa ha.
content_717	Ndị ochiehi abụọ emerụọla ahụ n'ọgụ ehi na-efu efu n'Owere
content_717	'Kwụsị ime ndị ọchịehi ka ụmụnna gị'
content_717	Ihe ndị uweojii kwuru maka ndị ọchịehi si Niger wakpoo Naijiria
content_717	'Anyị na-ekpochasị ọhịa iji gbaa n'anwụ ebe ndị ntọ na ndị ohi na-ezo'
content_717	Ọnụ na-ekwuru ndị uweojii na steeti ahụ bụ Ebere Amaraizu, gwara BBC n'ezie na e nwetara ozu otu nwaanyị nwụrụ n'ugbo ya, onye o kwuru na 'Anyị na-enyocha ihe gburu nwaanyị ahụ."
content_717	"E nwetara ozu nwaanyị n'ebe ọ gara ọrụ na Nchatanchata na mpaghara Emene Enugwu."
content_717	N'okwu ngagharịiwe e mere, Amaraizu kwuru na ndị uweojii gbalịrị mee ka ebe niile dajụọ ka ọ ghara ibute tigbuo-zogbuo.
content_717	"Ka ọ dị ugbua, anyị na-esi imi n'ala iji mata ihe mere ya."
content_717	Anyị achọzighi ndị Fulani ọchịehi n'obodo Mmaku - Ụmụokoroọbịa
content_717	Ihe mere Gọvanọ Ikpeazu ji kwụọ ndị ọchịehi ụgwọ
content_717	Aka akparala onye Fulani ọchịehi bu akpa mgbọegbe akpagharị
content_717	Amaraizu kwuru na ya enweghị ike ikwu ụdị ọnwụ nwaanyị ahụ nwụrụ.
content_717	O kwuru na ya "enweghị ike ikwu na nwaanyị ahụ nwụrụ anwụ ọ dị ime, ọ bụ onye dọkịta ga-agwa anyị ma ọ dị ime maọbụ na ọ dịghị ime".
content_717	Akụkọ ga-amasị gị:
content_717	Buhari awụọla anyị n'ala  site na ịhọrọ Ngige dịka mịnịsta ọrụ - NLC x
content_717	Ihe m gabigara n'aka ndị ọchịehi - Mbaekwe
content_717	Anyị na-enyo mmadụ anọ maka ihe mere Ekweremadu - Ndị uweojii Germany
content_717	Ifeanyi Chiejine: Ihe asaa i kwesiri ịma maka ada Igbo lara mmụọ
content_718	Rochas Okorocha
content_718	N'Imo steeti, ndị otu pati Peoples Democratic Party (PDP) edegarala onyeisi ndị uweojii akwụkwọ mkpesa megide aka chịburu steeti ahụ bụ Rochas Okorocha.
content_718	Ha kwuru na Okorocha na-akwado atụmatụ dị iche iche ọ ga-esi bute ọgbaaghara, nke ga-eme ka gọọmentị etiti weghara ọchịchị steeti ahụ.
content_718	Ihe Imo state ji bụrụ "elelebe ejeghi ọrụ"
content_718	'Ndị kọmitii gọọmenti Imo steeti ji akwụkwọ ikike adigboroja' - Uloma Rochas Nwosu
content_718	Odeakwụkwọ ndị PDP na steeti ahụ bụ Nze Rar Emeana, dere sị na ha chọrọ ka onyeisi ndị uweojii steeti ahụ tinye anya na ya bụ okwu, makana ha agaghị ejitenwu ndị Imo steeti ma ha bido ịkpa ike.
content_718	Gọọmenti Enugu state amalitela ikpochasị ọhịa na steeti ahụ
content_718	Gọọmenti Enugwu steeti ebidola ịsụ ọhịa dị n'okporoụzọ awaraawara, iji kpochapụ ebe ndị ntọ na ndị ojiegbeezu na-ezo akpa ike.
content_718	Cheta na nso nso a, ndị omekome egbuola ihe gụnyere otu ụkọchukwu nakwa nwaanyị di ime, ma tọrọ otu igwe na nwunye ya.
content_718	Lee ihe ha mere: 'Anyị na-ekpochasị ọhịa iji gbaa n'anwụ ebe ndị ntọ na ndị ohi na-ezo'
content_718	N'ofesi,
content_718	E ji ụgbọelu helịkọpta anọ bịa gbatara ha ọsọ enyemaka
content_718	Amụma esegbuola mmadụ atọ so na ndị bịara nlegharị anya ma merụọ 22 ndị ọzọ ahụ ka oke mmiri malitere izo n'ugwu dị na mpaghara ndịda Poland.
content_718	Akụkọ si mba ahụ kwuru na otu nwatakịrị dị afọ 13 so na ndị o gburu.
content_718	N'egwuregwu,
content_718	Ala eriela ihe o! Ifeanyichukwu Chiejine anwụọla ka ọ rịachara obere ọrịa.
content_718	Chiejine gbara n'asọmpi Iko Mbaụwa ụmụnwaanyị atọ, Olimpiks abụọ ma butekwa Iko Mba Afrịka anọ
content_718	Chiejine, onye gbabuuru otu Super Falcons bọọlụ, nwụrụ n'abalị iri abụọ na otu nke ọnwa Ọgọstụ 2019, ka ọ gbachara afọ iri atọ na isii dịka ozi si NFF siri kwuo.
content_718	Gụọ maka ya n'uju ebe a: Ifeanyi Chiejine, onye gbabuuru Super Falcons, anwụọla
content_718	A chụọla onyeagha gbagburu mmadụ n'Aba n'ọrụ
content_718	Ndịagha Naịjirịa nke ngalaba 82 Division achụọla onye otu ha aha ya bụ Ajayi Johnson bụ onye eboro ebubo na ọ gbagburu otu nwata nwoke n'Aba n'ihi na ọ jụrụ inye ya ngarị otu narị naịra.
content_718	Ha kwuru na e bu ụzọ kpee Ajayi ikpe dịka iwu ndị agha siri dị ma wetuo ya n'ọkwa tupu ha achụọ ya n'ọrụ.
content_718	Ndị Aba ebola ndịagha Naịjirịa ebubo mkpagbu
content_718	Ndị nchekwa Naịjirịa na-ememina ndị mmadụ mgbe niile - Amnesty International
content_718	Ọnụ na-ekwuru ndịagha n'Enugwu bụ Aliyu Yusuf, kwuru na ha agaghị agba nkịtị ma onye otu ha kpaa agwa na-ekwesịghị ekwesị.
content_718	O kwukwara na ha enyefeela Johnson n'aka ndị uweojii ka ha metọpụ nke fọrọ afọ.
content_718	Buhari achụghị Lauretta Onochie
content_718	Laureta Onochie na-ekwe onyeisiala Buhari n'aka.
content_718	Akụkọ na-efegharị na soshial midia bụ na onyeisiala Muhammadu Buhari enyela ọtụtụ ndị enyemaka ya ọsọ bụ asị asị.
content_718	Dịka akwụkwọ ozi si Aso Rock pụta ụnyaahụ kwuru, ma Lauretta Onochie, Bashir Ahmed, Tolu Ogunlesi ka jịcha ọkwa ha jibu mbụ, tinyekwara Femi Adeshina na Garba Shehu.
content_718	Buhari họtakwara ogbo ya bu Buhari Sallau dịka onye enyemaka mgbasa ozi. Sallau nọchịrị anya Shaaban Sharada bụ onye bụzị onye omeiwu na Kano Steeti.
content_718	Ndị ọzọ a họrọ n'ọrụ ọhụrụ bụ:
content_718	Ahmad Zakari - onye enyemaka gbasara ọrụrụ ihe
content_718	Obafela Bank-Olemoh - onye enyemaka n'ihe gbasara ịgụ akwụkwọ
content_718	Louis Odion - onye enyemaka mgbasa ozi akwụkwọ akụkọ, nakwa
content_718	Ajuri Ngelale - onye enyemaka mmekọrịta ọhaneze.
content_718	Agbara nwaanyị ndị si Anambra state Nigeria enweghi ike ichefu
content_718	Mba Sudan enweela onyeisiala ọhụrụ
content_718	Abdalla Hamdok, Praịm Mịnịsta ọhụrụ nke mba Sudan.
content_718	N'ofesi, mba Sudan ahọpụtala Abdalla Hamdok dịka Praim Minista ọhụrụ ga-anọ n'ọkwa ruo afọ atọ iji weta ọchịchị ndị agha n'isi njedebe na mba ahụ.
content_718	Hamdok rụburu ọrụ dịka otu n'ime ndị welitere isi n'ọgbakọ mba ụwa bụ United Nations.
content_718	Chukwueze onye aka nchawa
content_718	Samuel Chukwueze bụ onye aka nchawa
content_718	Otu bọọlụ Villareal nke mba Spain etunyela nwaafọ Igbo bụ Samuel Chukwueze ugo dịka ọgba bọọlụ nwetara aka nchawa n'afọ gara aga.
content_718	Toko Ekambi nke mba Cameroon ritekwara onyinye dịka onye kacha nye goolu ebe Santi Cazorla tuuru ugo dịka onye kacha gbaa bọọlụ n'afọ gara aga.
content_718	Akụkọ ndị ọzọ ga-amasị gị:
content_718	Ogah, Ikeazor na Nwajiuba ketara ngwupụta ihe dị n' ala, gburugburu nakwa agụmakwụkwọ
content_718	'Anyị ga-akpụlata Nnamdi Kanụ ma ndị Ipob metụ onye ọchịchị ala Igbo ọzọ aka'
content_718	Anyị na-enyo mmadụ anọ maka ihe mere Ekweremadu - Ndị uweojii Germany
content_719	Ọkọlọtọ ngalaba ikpe nkwụmọtọ na mba Amerịka
content_719	N'ime akwụkwọ ozi nke ụlọọrụ Nigerians in Diaspora Commission bụ NDiC depụtara, ha gosiri ebumnuche ha.
content_719	Ha kwuru na akụkọ ahụ na mba Amerịka nwụchiri mmadụ 77 maka mpụ ego na-echekasị ha obi.
content_719	Ụmụ Igbo ebiela Abike Dabiri ka ọkwụrụ maka okwu ndị gara ohi na Dubai
content_719	Nwaanyị Igbo akwụọla ụdọ na Ghana
content_719	Abike Dabiri bụ onyeisi ụlọọrụ ahụ kwuru na nwuchi mmadụ apụtaghị na ikpe mara onye ahụ.
content_719	Lee aha ụmụ Naịjirịa 77 anwụchiri maka mpụ ego n'Amerịka
content_719	"Anyị na-akpọ ndị e boro ebubo nọ Naịjirịa oku ka ha nyefe onwe ha n'aka ndị uweojii mba Amerịka" ka ha kwuru.
content_719	Na ngwụcha ha kwuru na agwa ụfọdụ ụmụ Naịjirịa egosighi agwa mmadụ niile nọ na mba ahụ.
content_719	Ngalaba na-ahụ maka ikpe nkwụmọtọ na mba Amerịka arụọla ụmụ Igbo ruru 70 ebubo mpụ ego.
content_719	Ọ bụ ụnyaahụ ka otu ndị na-ahụ maka nchekwa na mba Amerịka pụtara ịgbasa ozi ka ya bụ akụkọ pụtara ihe.
content_719	Naira Marley na-agụrụ anyị egwu ka nwa nza - EFCC
content_719	Ndụmọdụ EFCC nyere ndị chọrọ ịbanye MMM ọzọ
content_719	Ha kọwara etu ha sị malite nyocha nwụchiri ndị a n'afọ 2016 ma kwuo na nyocha ka na-aga ihu.
content_719	N'ọnụ ha "anyị na-eme ihe a iji chekwa azụmahịa dị icheiche na mba Amerịka n'aka ndị na-eme mpụ ego na intaneti"
content_719	'Ka chi na-efo ka ndị 'yahoo' anyị na-anwụchi n'ọwụwanyanwụ na-arị elu'
content_719	Mmadụ abụọ a kpọrọ aha bụ Valentine Iro na Chukwudi Igbokwe bụ isi sekpụ ntị n'akụkọ mpụu a.
content_719	Ha kwuru na anwụchiri mmadụ iri na otu ọzọ ebe abụọ nọ na mkpọrọ mbụ gbasara okwu a.
content_719	Ngalaba ahụ gwara ndị nọ n'azụmahịa hie asaa n'anya gbasara ịchekwa onwe ha n'azụmahịa intaneti.
content_720	Ndí mmadu na-anụ mmanya
content_720	Ndigbo na-ekwu n'okwu sị, "a na-eri akụ, akụ a na-abịa", na nke onye riri ka o bu ala, mana nke bụ eziokwu bụ na nwata na-ata akara na-ata ego ya.
content_720	Ọ dị mma mmadụ inweta onwe ya n'ihi na ogbu opi na-ehicha imi, mana onye ara kwesịrị iji uche ya.
content_720	I nwere ala? Lee ihe ọ ga-eri gị ịrụ ụlọ aka gị
content_720	Cyber Monday and Black Friday: Ị na-achị, ọ na-atọ gị, ị na-eri ego gị
content_720	Kolo ego: Ọ bụ ndị mmụọ ka ọ bụ oke yi akwa na-ezu ego ndị mmadụ?
content_720	Ọtụtụ ihe ị na-eme kwa ụbọchị, izu, maọbụ ọnwa iji nweta onwe gị nwere ike ịbawa gị ọgaraanya maọbụ gpapeere gị ụzọ ime ihe na-atụ n'anya ma ọ bụrụ ma ị tụlee ya.
content_720	Ihe dị ka achịcha Bekee a na-efe anụ na ihe ndị ọzọ nke a na-akpọ "Pizza", so n'ọkụ na-eri ego
content_720	BBC Igbo jụrụ ndị mmadụ na-eso anyị na Facebook ajụjụ ihe ha na-atụnye ego iji mee onwe ha obiụtọ na ihe ọ na-eri ha n'izu.
content_720	Ọtụtụ kwuru na ihe na-amasị ha gụnyere ịṅụ manya 'beer', mmanya ọtọbịrịbịrị, nkwọbi, azụ ndụ amịrị amị, 'data' e ji aga n'ịntanetị nakwa ego e ji akpọ ekwentị.
content_720	Ndị ọzọ gụnyere mịchacha mịchacha jụrụ oyi (ice cream), 'pizza,' anụ ọkụkọ, abacha, ịgba chacha (sport betting) nakwa ịga sịnịma wdg.
content_720	Michacha michacha na-eri ụmụ ogoli ego
content_720	Ihe ndị ụmụnwoke kwuru gosiri na ọtụtụ n'ime ha na-etinye ego na nkwobi, mmanya na ihe oriri ndị ọzọ, ebe ụmụnwaanyị na-etinye ego n'akpụkpọụkwụ, akwa nakwa ịkpa isi.
content_720	Anyị gbakọrọ ihe mmadụ ole na ole n'ime ha na-atụnye n'ịtụ ndụ mmanụ n'otu izuụka inweta ihe ọ na-eri ha n'ọnwa, n'afọ nakwa ihe ọ ga-eri ha n'afọ iri.
content_720	Mịchacha mịchacha njụoyi nwere "grade" nke bụ na ị chọọ nke "ga-akpọfe gị", ị ga-akwụ ego gbalitere agbalite
content_720	Mazi Ezenwa Don kwuru na nkwọbi na ụgba na ihe ndị so ya na-efu ya puku naịra ise kwa izu.
content_720	Nke a pụtara puku naịra iri abụọ (N20,000) n'ọnwa, puku narị abụọ na puku iri anọ (N240,000) n'afọ nakwa nde naịra abụọ, puku narị anọ (N2,400,000) n'afọ iri.
content_720	Ezenwa mụbaa ego a ugboro abụọ, ọ ga-eji ya rụọ ụlọala nwere ọnụ ụlọ atọ ma ọ bụ anọ.
content_720	Lee etu ọ ga-esi mee nke a n'ime akụkọ a : I nwere ala? Lee ihe ọ ga-eri gị ịrụ ụlọ aka gị
content_720	Blessing Adannaya kwuru na "ana m eji ego m azụ data" ma kwukwa na ọ na-eri ya puku naịra atọ na narị ise (N3,500).
content_720	Anụ e ji ose na alibasa gwọọ na-atọwa ntị
content_720	Ihe nke a pụtara bụ na n'otu ọnwa, Adannaya na-atụnye puku iri na anọ (14,000) tụnye puku narị na puku iri isii na asatọ (N168,000) n'otu afọ, ebe ọ ga-eri ya otu nde naịra na puku narị isii na iri asatọ n'afọ iri.
content_720	Lee mgbakọ ihe itoolu ndị mmadụ na-atụnyekarị ego iji nweta onwe ha n'afọ:
content_720	Lee ihe a na-emefu n'ịtụ ndụ mmanụ n'afọ iri, ị mara na ị bụkwanụ ọgaranya zoro ezo
content_720	Lee ihe ndị mmadụ gwara anyị n'uju ebe a:
content_720	Ọtụtụ na-eche na ọ bụ naanị ọgaranya na-erifọ nke ọ ga-edowe echi.
content_720	Mana onye nhazi ego onye doro anya  (personal finance expert) bụ Uche Iheanacho na-ekwu na 'ihe ọ masịrị gị na-enweta dịka onye na-arụ ọrụ maọbụ onye na-azụ ahịa, onye ọbụla nwere ike iwepụta ego ọ na-edokwa, opekatampe otu ụzọ n'ụzọ iri maka echi."
content_720	I nwere ike ị na-achị ndị ọkpa akụ eri eri ọchị mana ị ma na o nwere ihe ị ga-amụta n'aka ha dịka o siri gbasa ichekwa ego gị, maka ebumnobi dị mkpa.
content_720	Lee ndụmọdụ ga-enyere gị aka maka ichekwatụ ego gị maka ọdịnihu:
content_720	1. Welata ego ị na-emefu n'oriri na ọṅụṅụ ma tinye ya n'ihe ga na-ewetara gị ego.
content_720	2. Zụọ ihe ụfọdụ ị chọrọ ịzụ oge o bere ego (promo, bonus, sales) ma tinye ego ahụ ị gaara emefu n'ụsọ maka nchekwa.
content_720	3. Zuo 'kolo' na-etinye ego kwa ụbọchị maọbụ izu. O ruo ọnwa atọ maọbụ isii were ego ị tụkọtara tinye n'ụlọakụ maka nchekwa.
content_720	4.  Ọ bụrụ na ị na-arụ ọrụ bekee maọbụ i na-etinye ego i nwetara n'ụlọakụ, sonye n'atụmatụ ka a na-ewepụ ego n'akpaego gị maka nchekwa oge ọbụla ego batara ya.
content_720	5. Akpụkpọụkwụ nwere saịzị. Hapụ ile ndị ọzọ anya ka ị dị ka ha dị n'ihi na ị maghị ihe na-etiri onye egwu.
content_720	Ani dụrụ ọdụ, "Ọ bụghị ihe niile gbara n'ahịa ka ị ga-azụ."
content_720	"Kama ịzụ ekwentị iPhone 6, zụọ nke nwere ike ịrụkwara gị ọrụ ọ ga-arụ dịka Samsung."
content_720	Zụọ ihe ụfọdụ ị chọrọ ịzụ oge o bere ego (promo,bonus) maọbụ n'ahịa ebe o bere ego
content_720	6. Kama ịga 'jọint' ṅụọ mmanya, zụrụ mmanya ahụ laa, ṅụọ ya n'ụlọ gị.
content_720	7. Kama ịga n'ezi gaa ile 'Premier League', were mefuo oke ego ịzụrụ onwe gị na ndị enyi gị mmanya, zụọ 'subscription' lee bọọlụ n'ụlọ gị na-ezinaụlọ gị.
content_720	8. Tupu ị zụọ ihe, chee uru ọ ga-abara gị na ọghọm ọ ga-eweta tupu ị zụọ ya.
content_720	9. Jụọ onwe gị, ihe ahụ na-agụ gị, ọnwa ole ka ị ga-arụ ọrụ tupu i nweta ego ihe ahụ anya gị dị na ya?
content_720	10. Chọọ ahịa ebe a na-ere ihe ahụ ị chọrọ izụ ọnụ dị ala.
content_720	Akụkọ ga-amasị gị:
content_720	Buhari awụọla anyị n'ala  site na ịhọrọ Ngige dịka mịnịsta ọrụ - NLC
content_720	Anyị na-enyo mmadụ anọ maka ihe mere Ekweremadu - Ndị uweojii Germany
content_720	Ihe nkiri a ga-amasị gị:
content_721	Anne Njemanze
content_721	Anne Njemanze so mee ihe nkiri a kpọrọ "Domitila"
content_721	Nwaada Anne Njemanze bụ onye na-eme ejije na Nollywood ekwuola na ọ dị njikere ịnabata nwoke ọzọ na ndụ ya dịka di.
content_721	Na mkparịtaụka ya na BBC Igbo nwere n'ụbọchị Fraịde, 23 Ọgọst, afọ 2019, Anne kọwara etu ije alụmdinanwunye ya si gaa.
content_721	Gịnị mere ụmụntorobia Igbo anaghị alụ di na nwunye n'oge?
content_721	Etu ndị Igbo si agba "alụkwaghịm"
content_721	Nwoke, ị na-enyere nwunye gị aka n’ụlọ?
content_721	O kwuru na o ji anya ụmụaka lụọ di mbụ ọ lụrụ bụ Segun Arinze, nke ha mechara gbasaa mgbe ha mụtara otu nwa nwaanyị.
content_721	Anne bụ onye e ji aha 'Domitila' mara kwuru na agbanyeghi na ọ mụọla ụmụ abụọ, na ọ dị njikere ịlụ di ma ọ hụ nwoke dị mma.
content_721	Anne na onye ntaakụkọ BBC Igbo mere mkparịtaụka ebe o kwuru ihe dị ya n'obi ma gbakwaa egwu ukwu ndị Owere
content_721	O kwuru na obi ga-adị ya mma nke ukwuu ma ọ bụrụ na ọ mụọ ụmụejima tinyere abụọ ndị ọ mụrụla amụ.
content_721	Anne gara n'ihu dọọ ndị na-achọ alụmdinanwunye aka na ntị ka ha saa anya ha mmiri n'ịhọrọ onye ha ga-alụ.
content_721	Arahụrụ m n'okpuru 'step' maka ime ihe nkiri - Uche Ogbodo
content_721	Anne malitere ime ejije n'ime ihe karịrị afọ 20 gara aga, ebe o mere ihe onyonyo dịka 'Rattle Snake', 'Domitila' dgz.
content_721	N'ime di abụọ ọ lụrụla, Anne mụtara ụmụaka abụọ; otu nwoke na otu nwaanyị.
content_721	Akụkọ ga-amasị gị:
content_721	Ọta akụ, lee ihe ị sụpịara n'ọnụ n'afọ iri
content_721	Nwụchi ụmụ Naịjirịa 77 na-echekasị anyị
content_721	Ihe nkiri a ga-amasị gị:
content_722	Dino Melaye
content_722	Dino Melaye ekwuola sị ụjọ atụla onye ọbụla maka nchutu n'ọkwa sinetọ ụlọikpe chuturu ya.
content_722	O kwuru sị na nke chere ya n'ihu ka mma, makana o nwere olileanya ịzọta oche gọvanọ Kogi steeti mgbe a ga-eme ntuliaka ọhụrụ.
content_722	Ike Ekweremadu agaruola Enugwu
content_722	Ndị Enugwu west bụ ndị ọ na-anọchite anya ha n'ụlọomeiwu ukwu nabatara Ike Ekweremadu ka ọ batara Enugwu, ebe ọ nọ kọwaara ha ihe mere ya na mba Jamini.
content_722	O kwukwara na ọ gbagharala ndị otu Indigenous People of Biafra (Ipob) wakporo ya.
content_722	Ndị na-akwado Ekweremadu dọkwara ndị otu Ipob aka na ntị, sị ha anwakwala anwa metụ Ekweremadu aka ọzọ.
content_722	Ndị gbakọrọ n'ụlọ Ekweremadu
content_722	Buhari ga-eme njem
content_722	Onyeisiala Naịjiria bụ Muhammadu Buhari ga-aga mba Japan ụbọchị ụka bụ abalị iri abụọ na ise nke ọnwa a, ebe ọ ga-esonye nzukọ gbasara mwulite mba Afrịka nke a kpọrọ "Tokyo International Conference on African Development".
content_722	Nzukọ a bụ nke ugboro asaa a na-eme ya, ga-agwụ n'ụbọchị iri atọ nke ọnwa a.
content_722	N'ofesi,
content_722	Ala eriela David Koch bụ onye nke iri na otu kacha nwee ego n'ụwa.
content_722	Koch dị afọ iri asaa na itoolu nwụrụ site n'ọrịa kansa ọ na-arịa kemgbe.
content_722	N'egwuregwu,
content_722	Gịnị ka ị ga-asị Fernando Torres gbabuuru otu egwuregwu Chelsea, Liverpool na Atletico Madrid dịka o koliri akpụkpọụkwụ bọolụ ya?
content_722	Cheta na Torres so mba Spen bulie Iko Mbaụwa n'afọ 2010 ma nwetakwa ihe nrite ndị ọzọ dị iche iche.
content_722	Dịnụ njikere maka abụbụ ọrụ na-enweghị atụ - NASU na SSANU
content_722	Ụmụakwụkwọ mahadum
content_722	Ndị otu "Non Academic Staff Union of Universities" nakwa ndị "Senior Staff Association of Nigerian Universities" ekwuola na ha ga-agba arụkwaghịm nke onweghi onye ma mgbe ọ ga-akwụsị n'oge na-adịghị anya.
content_722	Iwe ha bụ na gọọmentị achọghị itinye anya na mkpesa niile ha na-eme, na-agbanyeghi na ha agbabuola abụbụ ọrụ abalị ise iji dọọ gọọmentị aka na ntị.
content_722	Abụbọ ọrụ ASUU abịala na njedebe
content_722	ASUU strike: Kedụ mgbe ọ ga-ebi?
content_722	Ndị Asuu ekwebeghị ịgba egwu gọọmentị na-akụrụ ha
content_722	N'ọgbakọ ndị ntaakụkọ ha nwere ụnyaahụ, osote onyeisi ndị SSANU bụ Solomon Alfa kwuru na gọọmentị etiti na-akpa oke.
content_722	O kwuru na anaghị eme ndị NASU na SSANU etu e si eme ndị ogbo ha bụ ndị "Academic Staff Union of Universities" ASUU.
content_722	Alfa gara n'ihu kwuo na abụbụ ọrụ ịdọ aka na ntị ha gbaburu ga-ebi tn'ụbọchị Fraịdee abalị iri abụọ na atọ nke Ọgọst.
content_722	Mana ndịisi NASU na SSANU ga-enwe nzukọ iji kpebie ihe ọzọ ha ga eme.
content_722	Ndị omekome ga-ahụ ịwa n'Enugwu
content_722	Suleiman Balarabe, onyeisi ndị uweojii n'Enugwu
content_722	Gọọmentị Enugwu Steeti nakwa ndị uweojii na steeti ahụ eforola ntutu taa na ha ga-ahụ na anwụchiri onye maọbụ ndị ji mma sugbuo otu nwaanyị dị ime n'ugbo ya n'ụtụtụ Wednesday.
content_722	Osote gọvanọ Enugwu bụ Cecilia Ezeilo na onyeisi ndị uweojii steeti ahụ bụ Suleiman Balarabe kwere nkwa a oge ndị obodo Nchatancha mere ngagharịiwe ma nọchie okporoụzọ awara si Enugu gawa Abakiliki.
content_722	Etu ndị oji egbe si gbuo Fada Paul Offu n'Enugwu
content_722	Ndị gburu Paul Offu na Clement Ugwu nọzị anyị n'aka - Uweojii Enugu
content_722	Ndị omekome na-akpazi nnọọ ajọ ike na mpaghara dị icheiche n'Enugwu.
content_722	Cheta na ndị a na-eche na ha bụ ndị ọchịehi gbagburu ndị ụkọchukwu ụka Katọlik abụọ n'ọdịnso a.
content_722	A tọrọkwaara onye eze ọdịnala ndị Agbogugu n'okpuru ọchịchị Awgu.
content_722	Ọkụ ọgbụgba n'ọhịa Amazon
content_722	N'ofesi, oke ọkụ ọgbụgba n'ọhịa Amazon nke dị na mba Brazil na-enye ndị ọchịchị n'akụkụ ụwa niile isiọwụwa ugbua.
content_722	'Anyị na-ekpochasị ọhịa iji gbaa n'anwụ ebe ndị ntọ na ndị ohi na-ezo'
content_722	Amazon bụ oke ọhịa kachasị n'ụwa niile nke ndị ọkacha mara kwuru na ọ na-enye aka ibelata ekpomọkụ ụwa nke a akọrọ Global Warming na asụsụ bekee.
content_722	Wolves etinyela otu ụkwụ na Europa League
content_722	N'egwuregwu, otu egwu bọọlụ Wolverhampton Wanderers nke Ingland ji ọkpụ goolu atọ asatara abụọ merie ndị Torino nke Italy n'asọmpi nke mbu maka itozu iso gbaa asọmpị Europa League nke afọ a.
content_722	Agba nke abụọ ga-adị n'abalị iri abụọ na itoolu nke ọnwa a.
content_722	Akụkọ ndị ọzọ ga-amasị gị:
content_722	Nsibidi: Akara ochie e jiri mara ndị Igbo
content_722	Buhari awụọla anyị n'ala  site na ịhọrọ Ngige dịka mịnịsta ọrụ - NLC
content_722	Ifeanyi Chiejine, onye gbabuuru Super Falcons, anwụọla
content_722	Anyị na-enyocha ọnwụ nwaanyị e gburu n'ugbo n'Enugu - Ndị uweojii
content_723	BBC Igbo gara ebe a na-asụ ọhịa na-egbutu osisi n'ụzọ Four Corner, Akagbe Ugwu nakwa isi Ozalla, dị n'Enugwu steeti.
content_723	Gọọmenti Enugwu steeti kwuru na ihe mere ha ji asụ oke ọhịa ndị ahụ dịcha na mpaghara dị iche iche na steeti ahụ bụ iji mee ka ndị na-ezo ebe ahụ awakpo mmadụ ghara ịhụ ebe ha ga na-ezo.
content_724	Gọọmenti Enugwu steeti ekwuola na ihe mere ha ji asụ oke ọhịa dịcha na steeti ahụ bụ "iji gbaa n'anwụ ebe ndị ntọ na ndị ohi na-ezo".
content_724	Iji mejuputa nkwa gọọmenti Enugwu kwere banyere nchekwa ndụ na steeti ahụ, ha amalitela ikpocha nnukwu ọhịa dị n'Ihe, Four Corner Ozalla-Udi road wee rue n'Obiagu, Udi.
content_724	'Kutuo ọgba na nkọrọ niile dị n'ọhịa Agwu' - Gọvanọ Ugwuanyi
content_724	Onyeisi ndị uweojii enyela iwu ka achọta ndị gburu ụkọchukwu
content_724	Eze ndị Agbogugu na nwunye ya e nwerela onwe ha
content_724	Ya bụ atụmatụ bụ nke ha kwuru na ọ ga-enye aka hụ na ndị ntọrị, ndị ohi na ndị ogbu mmadụ enweghịzị ebe ha ga-ezo ọzọ.
content_724	Gọọmenti Enugwu steeti kwuru na ha na-asụ ọhịa dị n'okporoụzọ awaraawara iji chụtee ndị omekeome aka
content_724	Mgbe BBC rutere n'ọhịa Four Corner, Akagbe Ugwu nakwa isi Ozalla, ndị ọrụ ha bụ igbutu osisi na-aru ọrụ ha n'ike n'ike.
content_724	Lee ihe BBC hụrụ ebe ahụ:
content_724	Akụkọ ga-amasị gị:
content_724	Buhari awụọla anyị n'ala site na ịhọrọ Ngige dịka mịnịsta ọrụ - NLC
content_725	Nwaanyị na nwa ya o rere
content_725	Ndị uweojii Imo Steeti nwụchiri otu nwaanyị rere nwa ya n'ọnụ ego dị puke naịra 500 n'ụbọchị 1 Ọgọst, afọ 2019.
content_725	Nke dị n'ozi ọnụ na-ekwuru ndị uweojii n'Imo Steti bụ Ikeokwu Godson Orlando wepụtara.
content_725	Akụkọ dị mkpa mere n'ụtụtụ a: Di na nwunye erela nwa ha
content_725	Ichi egburu nwata a n'ihu zọrọ ya n'aka onye ntọrị - Uweojii
content_725	Nwaanyị a kpọrọ Chinasa Ukoha dị ime ọnwa asatọ ma hapụ ụlọ ebe ọ gwara di ya na ọ na-aga n'ụlọ nwanne ya n'obodo Ubomiri dị na Mbaitoli.
content_725	Mana di ya bụ Promise Ukoha mechara chọpụta na Chinasa nwunye ya tụrụ ya asị ọcha.
content_725	Dịka otu ọnwa gachara, Promise nwetere ozi n'ekwentị na nwunye Chinasa mụrụ nwa nwụrụ anwụ.
content_725	Mgbe ọ sịrị ka e gosi ya ozu nwa ya ahụ, nwaunye ya gwara ya na okechiri ya n'akpa wakịrị wakịrị ma tufuo ya.
content_725	Mana di ya wepụrụ akụkọ n'aka ndị uweojii nke mere ha ji malite nyocha banyere nke a.
content_725	Ndị uweojii nwụchiri Chinasa, onye mechara kwuo na o rere nwa ahụ, resi ya n'aka Amadi Chioma n'ọnụ ego puku naịra 500.
content_725	Chinasa sị ndị nọọsụ abụọ bụ Dorathy Esemonu na Eke Cathrine nyeere ya aka ree nwa ya ahụ.
content_725	Dịka ọ dị ugbua a chọtala nwa ahụ ebe nyocha na-aga n'ihu banyere ya.
content_725	Akụkọ ga-amasị gị:
content_725	Ọta akụ, lee ihe ị sụpịara n'ọnụ n'afọ iri
content_725	Ọ ga-amasị m ịlụ di nke ugboro atọ ma mụọ nwa ọzọ - Anne Njemanze
content_725	Nwụchi ụmụ Naịjirịa 77 na-echekasị anyị
content_726	Amuche Anike, nwa Regina Mba egburu n'Enugwu
content_726	Amuche Anike, nwa Regina Mba egburu n'Enugwu
content_726	Ndị Obodo Nchatancha Nike n'Enugwu steeti ka na akwarịrị akwa arịrị maka nwa nne ha nwaanyị bụ Regina Mba egburu n'ugbo ya.
content_726	Ọ bụ akpụ ka ọ gara ịbuta n'ugbo ya mgbe nke a mere n'abalị abụọ gara aga.
content_726	Ndí uweojii na-enyocha ọnwụ nwaanyị e gburu n'ugbo n'Enugu
content_726	'Anyị na-ekpochasị ọhịa iji gbaa n'anwụ ebe ndị ntọ na ndị ohi na-ezo'
content_726	Nwa ya nwaanyị bụ Amuche Anike ji nnukwu anya mmiri wee kwuo na ọbara nne ya agaghị ezuriri ike ganye na ndị niile gburu ya abanye n'ala dịka ya onwe ya.
content_726	Amuche onye nọ na azachasị ụlọ nne ya nwụrụ anwụ kọwara na abalị abụọ gara aga ka ndị agbata obi kpọrọ ya na-ekwe ntị n'abali na nne ya gara ugbo ka mgbe ụtụtụ alọtabeghị.
content_726	Evelyn Oko, Nwunye dị Regina Mba egburu egbu
content_726	Nke a mere ojiri si be dị ya bịa na be nna ya soro ndị obodo banye ime ọhịa chọbazịa mama ya.
content_726	Amuche kwuru na ọbụzị na ụtụtụ tọzde ka a hụzịrị ọzụ nwaanyị ajadụ ahụ ebe agbara ya atọ, were mma berisia ya dịka e sị ebe anụ.
content_726	'Anyị ga-agbachi ụlọahịa anyị niile n'Enugwu steeti'
content_726	Ya bụ iheịgba anya mmiri kpatazịrị ụmụ ikorobịa ndị Nchatancha nakwa agbataobi ha niile jiri mee ngaghariwe ụbọchi ahụ were gbachie okporo ụzọ awara awara sị Enugwu gaa Abakaliki.
content_726	Pastọ Nick Ugwu, nwanne Regina Mba egburu egbu
content_726	N'ahịa Nchatancha Nike a na-akpọ ọnụ ọgba, ebe niile nọ na iru ujun'ihi na ha amatebeghị ndị kpara ya bụ arụ n'ọhịa be ha.
content_726	Nwanne nwaanyị ahụ nwụrụ anwụ, otu nne otu nna ya bụ Pastọ Nick Ugwu ji anya mmiri kwuo na ọ bụ Chukwu ga abọrọ ha ọbọ na-aka ndị gburu nwanne ya nwaanyị na-eleghị anya na-azụ.
content_726	Ndị Uweojii Enugwu ewepụtalarịị ozi site n'ọnụ onye nkwuchitere ha bụ DSP Ebere Amaraizu sị na ọ bụ eziokwu na ebutere ozu nwaanyị ajadụ ahụ n'ugbo ya na nchatancha Nike,
content_726	Ha kwukwara na ndị uweojii na atinyezị anya na mmiri ugbua ịchọpụta ma jide ndị merụrụ ala ahụ.
content_727	Manchester United amaala afọ n'ala
content_727	Ndị Manchester United etiela 'ebe ooo' dịka Crystal Palace tiri ha ịkpa n'isi n'asọmpi Premier League.
content_727	Nke a malitere na nkeji 32 mgbe Jordan Ayew nwa Ghana nyeere ndị Crystal Palace goolu mbụ ha.
content_727	Everton abọkasịala Man United ka ọkụkọ 'Easter'
content_727	Man City egweriela ọkpụkpụ Man United ka Everton bọkachara ha
content_727	Man. United shiri ajọọ ọnwụ inyete goolu mana Crystal Palace kpọrọ ekwe nkụ rue n'ebe ngwụcha asọmpia ahụ.
content_727	N'ihi dịka nkeji 89 ka Man United nwetere goolu site n'aka Daniel James.
content_727	E cherekwara na egwu agwụla mana Crystal Palace tiri wụrụ Man United n'ala site n'inye goolu ọzọ si n'aka Patrick Van Aanholt na nkeji 90.
content_727	N'ikpeazụ Crystal Palace ji ọkpụ goolu abụọ asatara otu merie Manchester United n'ụlọ ha.
content_727	Chelsea na Norwich City:
content_727	Otu egwuregwu Chelsea na ndị nkwado ha ga e buru ọkpa ekele nye Chineke maka ime ka ha nwete mmeri mbụ n'asọmpi Premier League nke afọ 2019/2020.
content_727	Chelsea nwetere mmeri a site n'iji ọkpụ goolu atọ asatara abụọ merie ndị Norwich.
content_727	Ikuku ekuola a hụ otele Chelsea
content_727	Lampard ahụbeghịkwa ụkwụ ya na Chelsea
content_727	Goolu malitere izo ka mmiri na nkeji 3, mgbe Tammy Abraham nyeere ndị Chelsea goolu ha.
content_727	N'egbughi oge Norwich cheere Chelsea aka mgba site na goolu Todd Cantwell nyere na nkeji 6.
content_727	Mason Mount nke Chelsea gwara Norwich na mmadụ na-akarị ibe ya mgbe o nyere goolu na nkeji 17.
content_727	Norwich gwakwara Chelsea na ha adịghị achị site n'imezu goolu ha abụọ abụọ na nkeji 31 tupu e gbuchie opi n'ọkara nke mbụ.
content_727	Dịka ọkara nke abụọ malitere, n'ime nkeji 68, Chelsea gosiri na ha nwere Abraham dịka nna mgbe Tammy Abraham nyere goolu nke abụọ ya n'asompi ahụ.
content_727	Nke a mere Chelsea ji were ọkpụ goolu atọ Norwich satara abụọ gbapee igodo ji ọnụ ụzọ mmeri ha n'asọmpi Premier League.
content_727	Akụkọ ndị ga-amasị gị:
content_727	Nwa Regina Mba ekwuola n'obara nne ya ga abọrịrị ọbọ
content_727	A nwụchiela nwaanyị rere nwa ya puku naịra 500
content_727	Ọta akụ, lee ihe ị sụpịara n'ọnụ n'afọ iri
content_728	Ebere Amaraizu
content_728	Ndị uweojii Enugwu anwụchiela otu nwata nwaanyị asị na a tọọrọ mana ọ bụrụ na ọ gara n'ụlọ enyi ya nwoke.
content_728	Nke a dị n'ime akụkwọ ozi ọnụ na-ekwuru ndị uweojii n'Enugwu Steeti bụ Ebere Amaraizu zitere BBC Igbo.
content_728	Eze ndị Agbogugu na nwunye ya e nwerela onwe ha
content_728	Kedụ ndị bụ 'Forest Rangers' a Enugu Steeti na-achọ ihiwe?
content_728	Nwata a kpọrọ Kosisochukwu Anioma bụ nwa Frank Anioma onye bụbu onyeisioche okpuruọchịchị Nkanu East dị n'Enugwu Steeti sị na onweghi mgbe a tọọrọ ya.
content_728	Kama na ọ hapụrụ Enugwu n'ụtụtụ Tọzde abalị 22 Ọgọst, 2019 gawa n'Owere Imo Steeti ịhụ enyi ya nwoke bụ Oluehi Somtochukwu.
content_728	O kwuru na onweghi onye ọ gwara na n'ụlọ ha na ọ na-eme njem gawa Owere n'ụbọchị ahụ.
content_728	Ozu Fada Paul Offu abaala n'ala
content_728	Etu ndị oji egbe si gbuo Fada Paul Offu n'Enugwu
content_728	N'okwu ya 'Eji m aka m hapụ ụlọ anya dị n'Enugwu ma gawa Owere ịhụ enyi m nwoke, onweghi onye tọọrọ m, onwekwanụghị onye ga-atọọrọ m."
content_728	Ọ gara n'ihu kwuo na ọ dị afọ iri na atọ ma nọọrọ klaasị nke atọ n'ụlọakwụkwọ 'Command' Sekọndịrị dị n'Abakaliki Ebonyi Steeti.
content_728	Kosisochukwu kwuru na ya na enyi nwoke nọ n'otu klassị n'ụlọakwụkwọ ahụ.
content_728	Cheta na akụkọ pụtara nke na-ekwu na nna ya sị na ndị omekaome tọọrọ ya n'ụbọchị abụọ gara aga.
content_728	Mgbachị Ihedioha nkịtị - Okorocha gwara Onyeisi ndị uweojii
content_728	Emeka Ihedioha na Rochas Okorocha na-arụ onwe ha aka n'ihu maka okwu akpaego Imo steeti
content_728	Aka chiburu Imo bụ Rochas Okorocha agwala onyeisi ndị uweojii bụ Mohammed Adamu ka ọ ghara itinye anya n'akwụkwọ mkpesa Gọvanọ Emeka Ihedioha dere banyere ya.
content_728	Site n'ọnụ onye enyemaka ya bụ Sam Onwuemeodo, Okorocha sị na mgbesa ndị ahụ eneghi ebe mbakwasị ụkwụ.
content_728	N'ofesi
content_728	Ndị uweojii ji anwụrụ ose chụsasịa ndị na-eme ngagharịiwe na Honkong dịka ọ banuere ọgbaghara na mmerụ ahụ.
content_728	Mana ọfụdu n'ime  ndị a na-eme ngagharịiwe nọ na-ama okwute nke butere ndị uweojii ji achụ ha.
content_728	N'egwuregwu
content_728	N'egwuregwu Crystal Palace ji ọkpụ goolu abụọ asatara otu zọọl Manchester United aja n'ụlọ ha Old Trafford.
content_728	N'aka nke ọzọ Chelsea nwetere mmeri mbụ ha n'asọmpi Premier site n'iji ọkpụ goolu atọ asatara abụọ merie Norwich City.
content_728	Nkeji
content_729	Nicolas Pepe
content_729	Mmeri a Liverpool ji ọkpụ goolu atọ asatara otu meriri Arsenal bụ nke a na-akpo 'O tiri nwata ihe n'ihu nne ya'.
content_729	Liverpoola malitere iti Arsenal mmọnwụ na nkeji 41, mgbe Joel Matip nyeere ha goolu.
content_729	Ekwe ndị Lyon akụọla Arsenal n'isi
content_729	Arachaala Arsenal ka ofe nkupu
content_729	Dịka nke a gachara, Mohamed Salah ji penariti deba aha ya n'ime akwụkwọ ndị nyere goolu na 49, iji mee ya nke abụọ ndị Liverpool.
content_729	N'ime ọkara nke mbụ asọmpi a, a ga-asị na Arsenal enweteghi onwe ha, dịka Liverpool kechiri ha tọgbọọ.
content_729	Na nkeji 58 dị n'ime ọkara abụọ, Mohamed Salah gosiri Arsenal na "onye a na-akpọ aha, nwere nke ọ na-eme" site n'inye goolu ọzọ.
content_729	Arsenal nwara ike ma nyeta otu goolu nkasị obi na nkeji 85 nke si n'aka Lucas Torreira nke mere ya ọkpụ goolu atọ asatara otu.
content_729	Agbanyeghi na e meriri Arsenal, n'ikpeazụ Nicolas Pepe woro Virgil van Dijk mpio nke mere ya mbụ n'ime asọmpi 50 ọ gbarala na Premier League.
content_729	Akụkọ ndị ga-amasị gị:
content_729	Crystal palace anyakasịala Man Utd ka gwongworo ike ụwa gwụrụ
content_729	Onweghi onye tọọrọ m kama a gara m n'ụlọ enyi m nwoke - Nwaada Anioma
content_729	Nwa Regina Mba ekwuola na obara nne ya ga-abọrịrị ọbọ
content_730	Ọ bụghịzị ihe akụkọ na idemmiri nke afọ a amalitela ịkpa ike n'uju n'ọtụtụ ebe na Naịjirịa.
content_730	N'ime izuụka a nke ruturu ụfọdụ mpaghara ọwụwaanyanwụ dị iche iche nke otu n'ime ha bụ Enugwu Steeti.
content_730	Lee ihe idemmiri na-eme n'ala Igbo ugbua
content_730	Etu idemmiri siri gbuo nwata n'Anambara steeti
content_730	Oke mmiri na-ezo n'Enugwu kamgbe ụbọ ole na ole gara aga abụrụla ọdachi dịrị ndị bị n'Eke Obinagu Emene n'ihi na ide mmiri ekweghị ha ṅụọ mmiri tọgbọ iko.
content_730	Ndị bị n'obodo a kwuru na ihe ha chere butere ya enweghi ezigbo ntọala ọwara ebe mmiri si agafe.
content_730	Nke mere na mgbe ọbụla mmiri zoro, ide mmiri na-abata n'ime ụlọ ha na emebisiri ha ngwongwo ụlọ.
content_730	Otu nwoke bụ Onyeka Onochie ọrụ ya bụ ịkpụ blọọkụ kwara arịrị na idemmiri dọrọ n'ebe ọ na-akpụ blọọkụ emebichaala ndị ọ kpụrụ akpụ.
content_730	Idemmiri cherela obodo Umuokpu aka mgba
content_730	O kwuru na nke a metụtara ya nke ukwuu n'ihi na o nweteghi ego o ji a kpụ ọzọ.
content_730	Onye ọzọ bụ Chinedu na-azụkwa ahịa n'Eke Obinagu gwara BBC Igbo na kamgbe idemmiri a dọchiri ihu ụlọ ahịa ya onweghịzị onye na-azụ ya ihe.
content_730	Ndị ọzọ kwuru na idemmiri na-emebisi ihe ha kwa afọ ma rịọ gọọmentị ka a gbatara ndị Eke Obinagu Enugwu ọsọ enyemaka.
content_730	Cheta na ụlọọrụ gbatagbata na Naịjirịa bụ NEMA n'ịchafụ dị na mbụ dọọ ndị mmadụ aka na nti maka idemmiri nke afọ a.
content_730	Idemmiri eriela ụfọdụ obodo na Kogi steeti
content_730	Ihe nkiri ga-amasị gị:
content_731	Paul Chukwu na nwunye ya
content_731	Alụmdi na nwunye bụ omenala na-ejikọta mmadụ abụọ na-amabughị onwe ha, nne na-ejighi, na-esighi n'otu agbụrụ maọbụ otu obodo ọnụ.
content_731	A na-ahụta alụmdi na nwunye dịka ihe kachasị mkpa na ndụ ndị Igbo, nke chere nwata nwoke na nwaanyị n'ihu ma ha tolite.
content_731	Lee uwe ndị Igbo na-eyi aga igba nkwu
content_731	Di na nwunye irikọ nri: Gịnị ga-eme nwoke Igbo ajụ nri?
content_731	Etu ndị Igbo si agba "alụkwaghịm"
content_731	Alụmdi na nwunye bụ njem a na-abanye n'ime ya ma nọrọ rue oge ọnwụ, ọ bụghị njem agatụ a lawa azụ.
content_731	Nke a mere nwoke maọbụ nwaanyị ọbụla na-alụ di na nwunye kwesịrị ịsa anya na mmiri.
content_731	Otu ụzọ gbapụtara ihe ndị Igbo na-eji asa anya na mmiri tupu alụmdi na nwunye bụ ihe a kpọrọ "Ịjụ ajụjụ".
content_731	Gịnị mere eji ajụ ajụjụ?
content_731	Onye ọkammụta n'asụsụ Igbo bụ Chiagozie Nnabuihe na-akụzi asụsụ Igbo na Mahadum Legọs kọwara ụfọdụ ihe mere ndị Igbo ji ajụ ajụjụ.
content_731	N'okwu ya "Onweghi nwoke maọbụ nwaanyị ga-achọ ka onye ọ lụrụ bụrụ mmekpa ahụ nye ya, nye ezinaụlọ ya nakwa aha ezinaụlọ ya, ọ bụ n'ihi nke a ka e ji na-ajụ ajụjụ."
content_731	Kedụ mgbe ịjụ ajụjụ malitere?
content_731	Ịjụ ajụjụ malitere mgbe alụmdinanwunye ndị Igbo malitere, ebe alụmdi na nwunye ndị Igbo malitere mgbe obibi ndụ ndị Igbo malitere.
content_731	Ya mere, onweghi onye ga-asị lee kpọmkwem mgbe o bidoro.
content_731	Ihe ise masịrị ụmụnwaanyị
content_731	Ihe isii ọ na-eri ịgba akwụkwọ Katolik na Naijiria?
content_731	Kedụ ihe a na-ajụ n'ajụjụ?
content_731	Ọkammụta Nnabuihe gara n'ihu kọwaa na ihe ndị dị mkpa a na-ajụ n'ajụjụ gụnyere;
content_731	1. Onye bụ nne na nna ya na etu ha si ebi ndụ? N'ihi na a sị na ewu na-ata agbara nwa ya a na-ele ya anya n'ọnụ wee na-amụta, etu nne na nna si ebi ka a tụrụ anya na nwa ha ga-esi biri.
content_731	2. Onwere ọrịa ọjọọ dị n'ime ezinaụlọ onye ahụ si pụta ma ọ bụ nke ọ na-arịa? Ọrịa ndị dịka akwụkwụ na isi mgbaka dgz. E kwenyere na ọrịa ndị a nwereike isi n'aka feere nwa ha.
content_731	3. Ha a na-ezu ohi? Igbo sị na ohi na-echu aha. E kwenyere na onye ohi ga-amụta onye ohi. Agbụrụ e ji izu ohi mara, ndị Igbo na-asọ ya asọ.
content_731	4. Ha a bụ ndị umengwụ? Igbo sị na onye umengwụ bụ onye arịrịọ, onye arịrịọ bụrụ onye ohi. Ya mere onweghi onye ga-achọ ka ya na agbụrụ ndị umengwụ nwee mmekọ.
content_731	5. Ihe ọzọ a na-ajụ bụ ma onye ahụ ọ bụ Diala, Osu, Ume, Ohu, Njoku, Mmajụ, Nwaatanị, Nnọmafọ. Otu ndị a niile na-asọ onwe ha asọ. Onweghi onye ga-achọ ịlụ ibe ya.
content_731	Ndị a na-ajụ ajụjụ a abụghị ezinaụlọ nke nwoke ma ọ bụ nwaanyị kama ọ bụ ndị agbata obi na ndị obodo maara ezinaụlọ ahụ nke ọma.
content_731	Ị ga-enye nwunye gị maọbụ di gị akara akpaego gị dị n'ụlọakụ?
content_731	Nwoke, ị na-enyere nwunye gị aka n’ụlọ?
content_731	Usoro e ji ajụ ajụjụ
content_731	Ịjụ ajụjụ bụ oke na ọrụ dịrị nke nwoke na ezinaụlọ ya nakwa nke nwaanyị na ezinaụlọ ya.
content_731	Ọ bụrụ na nwoke tozuo oke, kpata ego ma dị njikere ịlụ nwaanyị, ọ ga-agwa ndị ezinaụlọ ya, ndị enyi nakwa ikwu na ibe ya.
content_731	Ha ga-ajụ ya "O nweela nwaanyị ị hụtara?" ọ bụrụ na ọ hụla, ha ga-abanye n'ọhịa ajụjụ mana ọ bụrụ na ọ hụbeghi, a ga-achọrọ ya nwaanyị tupu ha abanye n'ọhịa ajụjụ.
content_731	Ọ bụrụ na afọ juru ha n'ihe ha chọpụtara banyere nke nwaanyị, ọ ga-akpọrọ ndị ụlọ ya gaa kụọ aka n'ezinaụlọ nke nwaanyị iji gosi mmasị ya.
content_731	Ezinaụlọ nke nwaanyị ga-asị ndị nke nwoke ka e nye ha oge ole na ole iji jụọ nwa ha nwaanyị ma uche ya ọ dị n'ịlụ nke nwoke.
content_731	Mana oge ahụ gụnyere nke ha ga-eji nyochaa ezinaụlọ nke nwoke site n'ijụ ajụjụ ndị dị mkpa.
content_731	Ọ bụrụ na ha mechaa nke a ma nwee mmasị ebe nwoke ahụ nọ, ha ga-ezi ezinaụlọ ya ozi iji malite njem alụmdi na nwunye ha.
content_731	Ihe mere e ji alụ nwaanyị n'ozu n'ala Igbo
content_731	Kedụ uru ịjụ ajụjụ bara.
content_731	Ọkammụta Nnabuihe sị na uru dị n'ijụ ajụjụ gụnyere;
content_731	Ọ na-enye aka ịgbanahụ ịkwa arịrị 'Ọ bụrụ na m maara' n'ime alụmdina nwunye.
content_731	Ọ na-enye aka ịgbanahụ ihe ga-ebute alụkwaghịm di na nwunye.
content_731	Ọ na-egbochi ihiwe agbụrụ ọjọọ n'ụwa.
content_731	N'ikpeazụ ọ bụrụ na nwoke maọbụ nwaanyị gbasoo usoro ịjụ ajụjụ ndị a, ọ ga-enyere ha aka ihiwe ezinaụlọ ga-adị rue mgbe ebighi ebi.
content_731	Ndị Igbo kwenyere na ọ bụ site n'alụmdi na nwunye ka eji ebi ndụ ebighi ebi, nke bụ onye a mụrụ ya mụta ibe ya.
content_731	Ihe nkiri a ga-amasị gị:
content_732	Nwaanyị ya na nwa na-arụ ọrụ
content_732	Ndị ruru afọ 30 na-arụkarị ọrụ ma na-elekọtakwa ezinaụlọ
content_732	Ndị rurula afọ 30 kwesịrị ịgba mbọ hụ na ha enweghi ọbara mgbali elu iji gbochie ọrịa ụbụrụ mgbe ha kawara nka, dịka nchọpụta si kwuo.
content_732	Nchọpụta ahụ kọwara na "oge kacha mkpa" iji echekwa ahụike ụbụrụ mmadụ bụ site n'oge ahụ ruo mgbe mmadụ karuru mbido afọ 50.
content_732	Malaria, Dengue, ọrịa ndị anwụnta na-ebute na etu ị ga-esi gbochie ọtịta ya
content_732	Etu ị ga-esi jiri chocolate na-akwụkwọ nri chụọ nsogbu ụbụrụisi
content_732	Enweghị ntụkwasị obi n'ọgwụ mgbochi bụ oke nsogbu nye ụwa
content_732	Nchọpụta ahụ so mmadụ 500 a mụrụ n'afọ 1946, gosiputara na ọbara mgbali elu mere mmadụ na mbido "etiti ndụ ya" nwereike ibute ọrịa ụbụrụ.
content_732	Nke a abụghị mbụ a na-eche na ọbara mgbalie elu bidoro n'oge nwereike ibute ọrịa ụbụrụ nke na-eme ka mmadụ na-echefukarị ihe, nke Bekee kpọrọ "Dementia", mana ndị ọkammụta sayensị chọrọ ịghọtakwu mgbe nakwa etu o nwereike ime.
content_732	N'ime oge e mere nchọpụta a nke e biputara n'ọbaozi Lancet Neurology, e nyochara ndị sonyere na ya iji mata ogogo ọbara ha ma nyochakwa ụbụrụ isi ha.
content_732	A chọpụtara na ọbara mgbali elu mere onye dị ebe afọ 36 ruo afọ 43 butere mpewanye mpe ụbụrụ.
content_732	'Iweta mmebi ọsịsọ'
content_732	Ụbụrụ onye ọbụla na-atalatu obere ka onye na-aka nka, mana ọ na-egosikarị ọfụma na nke ndị na-arịa ọrịa ndị dịka ọkpọnụbụrụ nke Bekee kpọrọ "Dementia" bụ ọnọdụ ichefu ihe na-abịakarị n'agadị.
content_732	Ebe ndị e nyochara egosighi na uche ha ezuchaghị ezu, ndị nnyocha kwuru na ọtịta ụbụrụ na-amalite tupu nke ahụ - nke bụ na ha ga-aga n'ihu na-etinye anya ebe ndị ha nyochara nọ n'afọ ndị na-abịa, iji mara ma ọ ga-emecha mee ha.
content_732	Ihe mmadụ sere gosiri etu ụbụrụ mmadụ si agba nchefu
content_732	A chọpụtara na ọbara mgbali elu na-eme ndị dị afọ 43 ruo afọ 53, butere mmebi okporo ọbara na-agba n'ahụ maọbụ "obere mkpọnwụ ahụ" oge ndị mmadụ ruwere ebe afọ 70.
content_732	Ọkammụta Jonathan Schott, onye ọrụ ya bụ inyocha ụbụrụ isi mmadụ na UCL Queen Square Institute of Neurology, du ndị mere nnyocha a.
content_732	O kwuru sị "Ọbara mgbali elu, ọbụladị oge anyị dị afọ 30, nwereike inye ụbụrụ mmadụ nsogbu mgbe afọ iri anọ gachara. Nnyocha na mgbochi e ji elekọta ahụike ụbụrụ mgbe onye kawara nka, kwesịrị ịmalite ebe etiti ndụ mmadụ."
content_732	Lasa fiva: NCDC ewepụtala ọtu gbanụ gbanụ
content_732	Ọria yelo fiva na ihe ị kwesiri ị ma maka ya
content_732	Paul Leeson, onye bụ ọkammụta n'ihe gbasara nlekọta ọrịa obi na mahadum Oxford, kwuru: "O teela anyị matara na ụfọdụ ndị nwere ọbara mgbali elu na-emecha nwee mgbanwe n'etu ụbụrụ ha dị.
content_732	"Ihe ndị dọkịta na-arụrịtaụka maka ya kemgbe bụ ma ilekọta ọbara mgbali elu n'ahụ ndị ntoroobịa ọ na-egbochi mgbanwe ụbụrụ ndị a.
content_732	"Ihe ọzọ a ga-emenwu bụ nke anyị na-emekarị ugbua, bụ ichere ruo mgbe onye kataturu obere, ibido na-enyocha ọbara mgbalie elu makana anyị ma na mgbe ahụ, mgbanwe ụbụrụ isi amalitela n'ike n'ike."
content_732	Ihe nkiri a ga-amasị gị:
content_733	Emeka Ihedioha, Govanọ Imo Steeti.
content_733	Emeka Ihedioha, Govanọ Imo Steeti
content_733	Gọọmentị Imo Steeti ekwuola na ha agaghị egbochi nnyocha ndị nchekwa nzuzo nke mba Amerịka na-eme gbasara mpụ ịntanetị nke ụfọdụ ụmụ Naijiria mere n'obodo ahụ.
content_733	Steve Osuji bụ ọnụ na-ekwuru gọvanọ Emeka Ihedioha kwuru nke a na mkparịtaụka ya na BBC Igbo n'ụbọchị Monde.
content_733	E kposaala ndịisioche okpuru ọchịchị 27 n'Imo steeti
content_733	Gọọmentị Imo state ma maka akpụrụakpụ Rochas a na-akwatu
content_733	'PDP enweghi mmeri n'Imo state' - Nwafor
content_733	Nke a na-abịa dịka a chọpụtara na otu onye n'ime ndị a na-ebo ebubo iso na mpụ a bụ onye rụbuuru Ihedioha ọrụ.
content_733	Aha nwata nwoke ahụ bụ Chika Odionyenma.
content_733	Ụfọdụ aha ndị FBI wepụtara bụ ndị a na-ebo ebubo itinye aka na mpụ ịntanetị na mba Amerịka
content_733	Osuji kwuru na na nke mbụ, ọbụ ebubo ka eboro nwata nwoke ahụ, ọpụtaghị na ikpe amaala ya.
content_733	Nke abụọ, Osuji kwukwara na ọ bụ eziokwu na Odionyemma so na ndị nyere aka mgbe Ihedioha na-azọ ọchịchị.
content_733	Mana gọvanọ agaghị amacha mmadụ niile nyeere ya aka nakwa na ọpụtaghịkwanụ na gọvanọ na-akwado mpụ na aghụghọ.
content_733	O kwuru sị: "Ọtụtụ ndị nọ n'obodo dị icheich n'akụkụ ụwa niile nyere aka mgbe gọvanọ Ihedioha na-azọ ọchịchị."
content_733	"E nwere ndị sị mba Amerịka, ndị si Briten, ndị si Japan, nakwa mba ndị ọzọ."
content_733	"Gọvanọ agaghị abịa nyochawa ihe onye ọbụla n'ime ha na-eme."
content_733	Ụfọdụ aha ndị FBI wepụtara
content_733	Akụkọ kwukwara na Chika Odionyenma so n'otu n'ime ndị rụrụ ọrụ na kọmiti iji nabata Ihedioha n'ọchịchị nke a kpọrọ "Imo State Transition Technical Committee" na bekee.
content_733	Mana Osuji kọwara na ọtụtụ ndị rụrụ ọrụ na kọmiti ahụ abụghị ndị gọvanọ ma n'onwe ya.
content_733	"Ihe ruru otu narị mmadụ rụrụ ọrụ na kọmịti ahụ."
content_733	"Ọtụtụ n'ime ha bụ ndị mmadụ tụpụtara arọ n'ihi ihe ha kacha mara eme."
content_733	Steve Osuji, ọnụ na-ekwuru gọvanọ Ihedioha.
content_733	Osuji gara n'ihu kwuo na gọvanọ Ihedioha agaghị eme ihe n'ụzọ ọbụla iji gbochie nnyocha ya bụ nwa amadị.
content_733	"Ọbụrụ na ndị FBI chọọ ime nnyocha, ha mee nnyocha ha.
content_733	"Gọvanọ agaghị egbochi nke a n'ụzọ ọbụla."
content_733	N'aka nke ọzọ, FCC Jones bụ ọnụ na-ekwuru otu ndọrọndọrọ APC n'Imo Staeeti, kwuru na ihe a merenụ gosiri na aka Ihedioha akwụchaghị ọtọ.
content_733	Jones kwuru na nwata nwoke ahụ e boro ebubo mpụ bụ onye na-elegara Ihedioha anya.
content_733	"Nke a gosiri ụdị ndị ha na Ihedioha na-emekọ ihe maka na Igbo kwuru na 'ka a ha eri, ka a ha eme'."
content_733	"Gịnị kpatara na Ihedioha ekwubeghi ihe ọbụla gbasara ya kamgbe okwu a pụtara ihe?
content_733	"O gosiri na obi adịghị ya mma maka njide e jidere enyi ya nwoke."
content_733	Akụkọ ndị ọzọ ga-amasị gị:
content_733	Uru ịjụ ajụjụ bara tupu alụmdi na nwunye
content_733	Ndị omekome awakpoola ụlọọrụ ndị uweojii n'Enugu state
content_733	Idemmiri enyela ndị bi n'Eke Obinagu Emene ọsọ.
content_733	Ihe nkiri ga-amasị gị:
content_734	Ogwu ike a nwuchiri
content_734	Dịka ọgwụ ike bụ ihe amachịrị n'ọtụtụ mba, ndị chọrọ ịbụ ọgaranya na erughịeru ka na agba mgbere ọgwụ ndịa.
content_734	Igbo sị na agwa ntị ma ọ nụghị, egburu isi osoro isi laa.
content_734	Dịka ọgwụ ike ndi a jọgburu onwe ha, anyị ga egosi kwa mba ndị iwu ha maka ọgwụ ike na ire ya na-ama aka nke jọgburu onwe ya.
content_734	Ihe ruru mba iri atọ na abụọ nke gunyere Amerịka dere na iwu ha na ha ga-egbu onye zubatara ogwu ike n'obodo ha, mana ka ọ dị , ọ bughi ha niile na-eme ihe ha dere n'iwu.
content_734	Na agbenyeghị nkea, e nwere ụfọdụ mba na-ehibe iwu a ma meruo ya n'isi.
content_734	Ha gunyere :
content_734	Saudi Arabia
content_734	Ndị mba Saudi Arabia na egbupu isi onye ikpe mgbere ọgwụ ike mara
content_734	Mba Saudi Arabia bụ mba jụpụtara na mma dịka ha ji mmanụ agbidi Chineke ji gọzie ha dozie obodo ha.
content_734	Na aka nke ọzọ, onye ha jidere na agba mgbere ọgwụ ike n'obodo ha bụ onye nwụrụ anwụ.
content_734	Iwu ha megidere ịgba mgbere ọgwụ ike.
content_734	Ụzọ ise ụmụnwaanyị Igbo si 'pụọ iche' ebe ndị nke Saudi Arabia nọ
content_734	"O teela anyị na-achọ ndị na-eme mpụ a"
content_734	Mara kwa na 'igbo' so na ihe ndị Saudi Arabia gunyere dịka ọgwụ ike.
content_734	IRAN
content_734	Na agbanyeghi na mba Iran ji aka ike eso ogwu ike, eji Opium mara ha.
content_734	Na agbanyeghi na eji ogwuike ndị bekkee na akpọ 'opium' were mara ha, Iran anaghị emere ndị ha jidere bụ ọgwụ ike a na mba ha ebere.
content_734	Ha na ekpekarị onye ahụ ikpe ọnwụ.
content_734	Dika 'Amnesty International' kwuru "Na n'ime mmadụ 600 Iran gburu n'afo a, opekete mpe mmadụ pacent iri asatọ (81%) n'ime ha bụ maka mgbere ọgwụ ike."
content_734	Ihe na agbagwojuanya bụ na n'ime afọ 2015 ngalaba Gọọmeti Iran bụ 'Expediency council' na-ama ọkwa ka mba Iran bido kọwa ma na-erekwa ọgwụ ike.
content_734	Ndị na-arụ ọgwụ ike agbarụọla mmiri ala n'Enugwu
content_734	'Abu m 'ganja man' tupu m chịsa ọwa'
content_734	CHINA
content_734	Na China, ọgwụ ike gunyere 'Cocaine','Opium' na Igbo.
content_734	China bụ mba kachasị egbu ndị ejidere na-agba mgbere ọgwụike kwa afọ.
content_734	Onye ndị mba China jidere bụ ọgwụike karịrị otu kilogram (1kg), ha ga-ekpe onye ahụ ikpe ọnwụ ma gbuo kwa onye ahụ.
content_734	N'agbanyeghi na ndị mba ọzọ na-arịọ China ka ha nwee obi ebere maka ndi ha jidere.
content_734	Kama China anaghị ege ha ntị.
content_734	'Anyị ga-enyocha ozu ụmụakwụkwọ e chere nwụrụ maka ọgwụ ike'
content_734	Gọvanọ Obiano asịghị na ndị uweojii na-ese igbo - Don Adinuba
content_734	SINGAPORE
content_734	Singapore anaghị emere ndi na-ere ọgwụ ike ebere
content_734	Singapore na-ejikwa akaike eso ndị na-ere ọgwụ ike n'obodo ha.
content_734	Onye ha jidere ji ọgwụ ike a na ekpekarị onye ahụ ikpe ọnwụ.
content_734	Site n'afọ 1991 ruo afọ 2004, Singapore ekpela mmadụ narị anọ (400) ikpe ọnwụ maka ọgwụ ike.
content_734	Ọgwụ ike ndị a gunyere 'igbo' na mba Singapore.
content_734	Atụmatụ gọọmenti hibere na-akwado ịtụbata ọgwụ - Azubuike Chukwumereije
content_734	MALAYSIA
content_734	Ndị amara ikpe ọnwụ maka igba mgbere ọgwụ ike
content_734	Onye ndị mba Malaysia mara ikpe maka ire ọgwụ ike na enwetekari ikpe ọnwụ.
content_734	Malaysia na ahụta 'Igbo'dịka ọgwụ ike.
content_734	Onye ejidere ji opeketempe '7 Ounces',  a ga-ekpe ya ikpe dịka onye na-ere ọgwụ ike.
content_734	Ọzọkwa bụ ọnye enyochara ahụ ya ma nwete ọgwụ ike n'ime ahụ ya nwere ike ị ga mkporọ opeketempe, otu afọ.
content_734	Gọọmentị ekpochapụọla ọgwụ ụkwara Codiene kariri nde abụọ
content_734	Ịṅụ ọgwụ mgbochi aghara aghara na-eme ka ọ ghara ịrụ ọrụ
content_734	INDONESIA
content_734	Nne na Nna na-agwaghị ndị uweojii na nwa ha na-ere ọgwụ ike ga-aga nga n'Indonesia.
content_734	Indonesia anaghị achị ebe ndị na-agba mgbere ọgwụike nọ.
content_734	Onye ahụtara ọgwụ ike n'ime ahụ ya nwere ike inweta ikpe ọnwụ.
content_734	Ndị mba Indonesia na-eji egbe egbu ndị ha jidere na-agba mgbere ọgwụ ike.
content_734	Mba ndị ọzọ nwere ike igbu onye ha jidere na-agba mgbere ọgwụ ike gunyere, Japan, UAE, North Korea, Iraq, Libya, Sudan, South Sudan na mba syria.
content_734	Lee akụko ndị ọzọ ga-amasị gị :
content_734	Ndị omekome awakpoola ụlọọrụ ndị uweojii n'Enugu state
content_734	Ị ma na onye ọbara mgbali elu na-eme n'afọ 30 na 40 nwere ike imecha nwee nsogbu n'ụbụrụ?
content_734	Onweghi onye tọọrọ m kama a gara m n'ụlọ enyi m nwoke - Nwaada Anioma
content_734	A nwụchiela nwaanyị rere nwa ya puku naịra 500
content_734	Lee ihe nkiri ga-amasi gị
content_735	BBC Igbo gara obodo Obinagu, Emene dị n'Enugwu steeti ebe idemmiri na-enye ndị bi ebe ahụ nsogbu.
content_735	Ndị obodo ahụ kwuru etu oke idemmiri a si emetụta ma ahịa ha na-azụ nakwa ebe obibi ha.
content_735	Gee ihe ha kwuru.
content_735	Akụkọ ga-amasị gị:
content_736	Etu ndị Japan si nabata Buhari
content_736	Ndị isiala Naịjirịa ekwuola na o nweghi ihe jikọrọ ndị Ipob na njem onyeisiala Naịjirịa ka o wuchiri na Yokohama na mba Japan, n'ụbọchị Monde.
content_736	Femi Adesina bụ onye ndụmọdụ puruiche gbasara mgbasa ozi nke onyeisiala Buhari gwara ndị Naịjirịa ka ha gba ndị Ipob nkịtị maka ihe onyoonyo ụgha ebe ha gosiri ebe ha na-awakpo onyeisiala Naịjirịa.
content_736	Aga m azọta oche gọvanọ Kogi state - Dino Melaye
content_736	Dịka edemede Femi Adesina si kwuo na "akụkọ ụgha a bụ aka ọrụ ndị kpọrọ mmadụ asị na-amaghị na ndị Naịjirịa ahapụla ha kamgbe".
content_736	Onyeisiala Naịjirịa bụ Buhari gara Japan iji sonye na nzụkọ 'International Conference on African Development' nke asaa a na-akpọ TICAD7 n'chafụ.
content_736	Nzụkọ a na-eme na Tokyo.
content_736	Femi Adesina kwuru na nzukọ a ga-ebido n'ụbọchị 28 ruo 30 n'ọnwa Ọgọst, 2019, nke isiokwu ya ga-abụ "Afrịka na Yokohama, nkekọrịta mmasị ọdịnihu"
content_736	Cheta na nke a ga-abụ nzukọ nke abụọ onyeisiala Naịjirịa ga-eso mee, dịka o sonyere na nke e mere n'afọ 2016 na mba Kenya.
content_736	Ọ sịkwa na olileanya ha bụ na nzukọ a ga-ebutere Naịjirịa ụlọọrụ ndị na-etinye ego n'azụmahịa.
content_736	Otu egwuregwu ụmụnwaanyị na-erubeghi afọ iri abụọ (U-20) ejirila goolu gbajuo Ọljiria afọ
content_736	Otu egwuregwu ụmụnwaanyị Naịjiria ndị na-erubeghi afọ iri abụọ (U-20) ejirila goolu gbajuo Ọljiria afọ.
content_736	Otu a akpọrọ Falconets, ji goolu atọ a na-asataghị ma otu merie n'asọmpi African Games a na-eme na mba Moroko.
content_736	Ịbụ 'eze ndị ikpeazụ' ebufeela Super Falcons
content_736	Super Falcons e jizi otu ụkwụ kwụrụ?
content_736	Nke a bụ mbụ otu egwu bọọlụ Naịjirịa na-eru agba ngwụcha n'asọmpi a kemgbe 2007.
content_736	Kaduna steeti ga-amalite ịkwụ ụgwọ opekatampe
content_736	Gọọmentị Kaduna steeti ekwuola na ha ga-amalite ịkwụ ndị ọrụ ụgwọ opekatampe puku iri atọ (N30,000) site n'ụbọchị mbụ nke ọnwa Septemba, 2019.
content_736	Muyiwa Adekeye bụ onye ndụmọdụ pụrụiche n'ihe gbasara mgbasaozi na nrụrịtaụka nye Gọvanọ Nasir el-Rufai, kwuru nke a ka e mechara nzukọ ndị ọchịchị steeti ahụ, nke osote Gọvanọ Hadiza Balarabe nọ n'isi ya.
content_736	O kwuru na ha kwekọrịtara ịkwụ ụgwọ opekatampe ọhụrụ a nakwa ụgwọ ndị ọzọ nye ndị ọrụ Bekee site n'ọnwa Septemba.
content_736	Anyị akụtughi ụlọalakụba - Wike
content_736	Ndị bi n'agbataobi ahụ gwara BBC na ọ bụ n'izu gara aga ka a kwaturu ụlọ ahụ
content_736	Aka na-achị Rivas steeti bụ Nyesom Wike, agọrọla ụkwụ na aka ya n'ebubo na gọọmentị kuturu otu ụlọalakụba na steeti ahụ.
content_736	Ọ gwara ndị ntaakụkọ na gọomentị enyebuola iwu ka a ghara ịrụ ụlọ n'ala ahụ, mana ndị na-arụ ụlọ ahụ kpụpụrụ gọọmentị ụlọikpe, ebe gọọmentị nọ merie ikpe ahụ.
content_736	O kwuru sị "Ọ dị egwu na ndị mmadụ ga-eche na a rụrụ ụlọalakụba, gọomentị agaa kwatuo ya".
content_736	Ọ gara n'ihu kwuo na onye sị na ọ bụ asị, na ndị alakụba pụta bịa tụọ aka ebe ha rụrụ ụlọekpere ha sị na gọọmentị kwaturu.
content_736	Interpol ọ ga-enyere Naịjiria aka?
content_736	Onyeisi ndị uweojii Naịjirịa akpọkuola ndị Interpol bụ ndị uweojii mba ụwa niile, ka ha gbatara ndị ọrụ nchekwa Naịjirịa ọsọ enyemaka iji chọpụta ụzọ e si ebubata ngwa agha iwu machiri.
content_736	N'ofesi,
content_736	Onyeisiala mba Amerịka bụ Donald Trump, ekwuola na mba ha na China ga-amalitekwa nkata ha gbasara azụmahịa ọzọ.
content_736	Cheta na Trump kwuburu na ọ ga-agwa ụlọorụ ndị Amerịka nọ na mba China ka ha kwakọrọ ihe ha lọghachite, n'izu gara aga, dịka China kwuru na ha ga-etinyekwu ego n'ihe ndị Amerịka na-arụpụta na mba ha.
content_736	Gịnị na-afịọ n'Imo steeti?
content_736	Gọọmentị Imo Steeti ekwuola na ha agaghị egbochi nnyocha ndị nchekwa nzuzo nke mba Amerịka na-eme gbasara mpụ ịntanetị nke ụfọdụ ụmụ Naijiria mere n'obodo ahụ.
content_736	Nke a na-abịa dịka a chọpụtara na otu onye n'ime ndị a na-ebo ebubo iso na mpụ a bụ Chika Odionyenma, rụbuuru Emeka Ihedioha ọrụ.
content_736	Gụọ akụkọ a n'uju ebe a: Anyị agaghị egbochi nnyocha onye ọbụla aka ya dị na mpụ ịntanetị - Ihedioha
content_736	Gọọmenti agaghị egbochi mba obụla ihibe iwu ha
content_736	Gọomentị ga-eweputa iwu ga egbochi mpu igwe intanetị
content_736	Ọnụ na-ekwuchitere onyeisiala Naijịrịa bụ Garba Shehu, ekwuola na gọomentị etiti dị njikere iwepụta iwu ga-amachi ụzọ niile ụfodụ ndị ji ebutere Naịjirịa aha ọjọọ n'ofesi.
content_736	O kwuru nke a mgbe a gbara ya ajụjụ ọnụ maka ụmụ Naịjirịa e ji eji na mba Amerịka gbasara iji ụzọ aghụghọ anapụ ndị mmadụ ego site n'Intanetị.
content_736	Shehu kwuru na gọomentị na ụlọomeiwu ga-asa anya na mmiri were nyoputa mperi niile dị n'iwu Naijiria nke ndị omekome ji eme mpụ.
content_736	Nwụchi ụmụ Naịjirịa 77 na-echekasị anyị
content_736	Naira Marley na-agụrụ anyị egwu ka nwa nza - EFCC
content_736	NLC anabataghị atụmatụ gọọmentị maka ibuliụgwọ ọkụ latrik.
content_736	NLC ekweghị n'atụmatụ gọọmentị ibuli ụgwọ ọkụ latrik.
content_736	Otu jikọrọ ndị ọrụ Naịjirịa bụ Nigerian labour Congress (NLC) akagbuola atụmatụ gọọmentị ibuli ego ọkụ Latrik.
content_736	Odeakwụkwọ NLC bụ Emmanuel Ugboaja, kwuru nke a mgbe ya na ndị ntaakụkọ nwere mkparịtaụka ma kwukwa na atụmatụ gọọmentị ire oke ha n'ụlọọrụ na-ekesa ọkụ latrik, tiri aka na tipper bu aja ebe NLC nọ.
content_736	Mmepụta ọkụ latrik arịala
content_736	Ndị ọrụ ọkụ latrik agbaala abụbụ ọrụ
content_736	Idemmiri na-eme ịwa na mba Sudan
content_736	Idemmiri a metụtara ihe ruru mmadụ puku narị abụọ
content_736	Idemmiri eriela isi mmadụ iri isii na abụọ na mba Sudan dịka ha banyere udu mmiri kemgbe ọnwa Julaị.
content_736	Ndị gbatagbata nke United Nations kwuru na idemmiri a emebiela ụlọ puku iri atọ na asaa ma kwuokwa na ha na-atụ anya na mmiri ọzọ ka na-abịa.
content_736	Ndị United Nations na-ekwukwa na mmiri a ga-ezogide ruo ọnwa Ọktoba.
content_736	Idemmiri cherela obodo Umuokpu aka mgba
content_736	Idemmiri enyela ndị bi n'Eke Obinagu Emene ọsọ.
content_736	Goolu mbụ na asọmpi nke mbụ
content_736	Moses Simon na-agbara otu egwu bọolụ Super Eagles nke Naijirịa
content_736	Nwaafọ Naijiria bụ Moses Simon na-agbara ndị otu egwuregwu bọọlụ FC Nantes nke mba Frans sị na obi dị ya ụtọ dịka o nyere goolu ndị otu ya ji merie n'asọmpi nke mbụ ya.
content_736	Super Eagles abọrịala Seychelles ka ọkụkọ
content_736	Nigeria vs Guinea: Ugo amaburula enyi Guinea tụọ n'ala
content_736	Simon dị afọ iri abụọ na ise batara na nkeji iri asaa na isii ma nye goolu ndị otu egwuregwu ya ji merie otu egwu bọọlụ Amiens SC.
content_736	Akụko ga-amasị gị :
content_736	Ndị omekome awakpoola ụlọọrụ ndị uweojii n'Enugu state
content_736	Ụgbọelu abụọ sukọrọ ọnụ egbuola ihe ruru mmadụ asaa
content_736	Idemmiri enyela ndị bi n'Eke Obinagu Emene ọsọ.
content_736	A nwụchiela nwaanyị rere nwa ya puku naịra 500
content_736	Gee Nkeji Akụkọ nke ụtụtu a:
content_736	Lee ihe nkiri ga-amasị gị:
content_737	Jọlọf
content_737	Jọlọf a na-esi n'ọdịda anyanwụ Afrịka na-eyi onwe ha mana ọ bụ ị detu ya ọnụ ị mara ihe dị iche
content_737	Abass Adebukola bụ onye osiite Naijiria sonyere n'asọmpi 'Onga Jollof Battle' nke afọ 2019, ekwuola na ya bu n'obi na ọ bụ ya ga-emeri n'asọmpi ahụ.
content_737	Adebukola a ma dịka "Chef Turay" kwuru na ọ bụ osikapa mba Gana e nyere ya sie wụrụ ya n'ala".
content_737	Ị ma etu esi agwọ abacha? Mụta ya ebe a
content_737	Lee nri ogbenye 10 ọgaranya na-erizi
content_737	Nutrition: Oke ibu abụghị na ahụ dị nwa gị
content_737	Etu ị ga-eji gbanarị iri nsị nri
content_737	Adebukola kwuru na ihe ogbo ya onye nke Gana jiri merie ya bụ na o nwere ohere iji osikapa nke ya bịa asọmpi ahụ, ebe ya onwe ya enweghị ohere isi Naijiria weta ihe ọbụla.
content_737	"Nsogbu dapụtara abụghị naanị osikapa, ọ gaara aka mma ma na eji m osikapa Naijiria were gaa. Osikapa m nwetara bụ nke Gana nke m weere dịka m siri hụ ya n'ihi na ọ bụghị ihe m chọrọ."
content_737	Gịnị ga-eme nwoke Igbo ajụ nri nwunye ya siri?
content_737	Adebukola kọwara na ikuku menyụrụ ọkụ o ji esi ya bụ nri ugboro ugboro nke mere na jọlọf ya egheghị etu kwesịrị."
content_737	Adebukola bụ onye meriri mmadụ 13 ndị ọzọ n'asompi 'Onga Jollof Battle' nke e mere na Naịjirịa, nke mere ka ọ gaa ịnọchite Naijiria na mba Gana n'asọmpi mba na mba.
content_737	'Sị sọgharia asọmpi ahụ'
content_737	Osinri Turay kwuru na ma e tere ogiri ma e tere ụgba, jọlọf Naijiria ka nke Gana ụtọ
content_737	Chef Turay chọrọ ka ndị haziri asọmpi jọlọf ahụ hiwegharịa ya ma nye ya ohere ka ya were osikapa Naịjiria nakwa ngwanri Naijiria were bịa asọmpi ahụ.
content_737	Ọ gwara BBC sị, "Ana m atụ anya ka a sọgharịa asọmpi ahụ. Ama m na jọlọf Naijiria ka nke Gana mma mana onye mụ na ya sọkọrọ mpi nwere ihe o jiri karịa m."
content_737	Buhari enyela Ụlọakụ Etiti iwu ịmachie ịtụbata mmanụ nri
content_737	Ihe anọ nwereike ibute oke ụkọ nri na Naịjiria
content_737	E nwere asọmpi 'Onga Jollof Battle' n'Akra dị na mba Gana, ebe ndị osinri abụọ nke si Gana na nke si Naijiria sọkọtara mpi iji mata mba ka esi jọlọf dị ụtọ.
content_737	Mpụtara asọmpi a gosiri na Gana nwetara 95%, ebe Naijiria nwetara 75%.
content_737	Sika Mortoo bụ nwaafọ Gana bụ onye meriri n'asọmpi nke afọ a, ritere puku dọla abụọ ($2000), ebe Adebukola nke Naijiria ritere otu puku dọla ($1000).
content_737	Mmadụ atọ ndị lere nri ma nye mkpebi n'asọmpi ahụ si Gana, Saụt Afrịka na Naijiria, kwadoro jọlọf nke Gana.
content_737	Jọlọf bụ nri a ma ama n'ọdịda anyanwụ Afrịka nke e ji osikapa, tomanto, ose na ngwanri ndị ọzọ esi.
content_737	Akụkọ ndị ọzọ ga-amasị gị:
content_737	Ụmụnwaanyị Ebonyi state Nigeria enweghi ike ichefu aha ha
content_737	Ipob emeghi 'pịm' ka Buhari wuchiri Japan
content_737	'Eze mmụọ' ndị ntọrị na ndị omekaome nọ n'aka uweojii
content_737	Anyị agaghị egbochi nnyocha onye ọbụla aka ya dị na mpụ ịntanetị - Ihedioha
content_737	Lee ihe nkiri ga-amasi gị:
content_738	Ndị EFCC boro ebubo izu ohi ịntanetị
content_738	Ndị EFCC boro ebubo izu ohi ịntanetị.
content_738	Igbo si na eburu ozu onye ọzọ ọ dị ka ebu ukwu nku.
content_738	Dịka akụko na-aka mma na ọnụ onye o mere, akụko a na egosi ụfọdụ ndị umu 'Yahoo yahoo' riri ego ha.
content_738	Ka anyị bido na ofesi.
content_738	AmyYoakum si na ndị yahoo yahoo ghọgburu ya
content_738	Amy Yoakum kwuru na onweghi uru di na izu ohi
content_738	Amy Yoakum bụ onye Ameịrka sị na steeti California.
content_738	Ọ kọrọ anyị etu ya na onye ohi ịntaneti bụ nwaafọ Naịjiria siri gbarịa.
content_738	Yoakum kwuru si: "ọ bụ na websaịt a na-achọta enyi nwoke (dating site) ka m zutere nwoke a."
content_738	"O tinyere foto gosiri na ọ bụ onyeọcha n'Amerịka bi na steeti na-eteghi aka ebe m bi.
content_738	"Ọ gwara m na ọ bu onye Injinia (Engineer) nke nọ Naịjrịa na-arụ ụlọ akwụkwo.
content_738	Naira Marley na-agụrụ anyị egwu ka nwa nza - EFCC
content_738	'Ka chi na-efo ka ndị 'yahoo' anyị na-anwụchi n'ọwụwanyanwụ na-arị elu'
content_738	"Ọ gwara m ihe niile m chọrọ ịnụ nke mere ka m hụ ya n'anya, ọ dịzi ka ọ bụ  sọosọ m bụ nwaanyị nọ n'uwa a."
content_738	Yoakum gakwara n'ihu kwuo na mgbe ha na-akpa n'ekwentị, n'asụsụ nwoke a adịchaghị ka nke onye Amerịka.
content_738	Nke a mere ka ọ jụwa ajụjụ.
content_738	Ọ gara nnyocha na intaneti wee hụta maka ndị ji ịntanetị ezu ohi, ọ kachasị nke ndị enyi nwoke na nwaanyị.
content_738	Yoakum gwara nwata nwoke ahụ na ọ matala ebumnobi ya.
content_738	Nwa amadị ahụ rịorọ ya mgbaghara ma kọwaara ya na o jighi ego ma ihe niile.
content_738	Ihe mere Naira Marley ka ji nọrọ na mkpọrọ
content_738	Yoakum kwuru na o mechakwara nye nwoke ahụ ego site n'obi ebere.
content_738	Kama otu enyi ya nwaanyị danyekwara n'aka ndị yahoo, e rie ya Dọla puku iri abụọ na ise ($25,000).
content_738	Amy Yoakum nyere umunwaanyị ibe ya ndụmọdụ ka ha jiri isi ha mgbe ha na akpa n'intanetị.
content_738	Na nke Dom Onwuamaeze, mmadụ ṅomiri enyi ya nwoke n'iji ghọgbuo ya
content_738	Ha ji olu enyi m nwoke ma kpọo m na ekwenti
content_738	Dom Onwuamaeze siri na nke ya dị ya ka ihe onyoonyoo.
content_738	Ọ bụ olu o chere bụ enyi ya nwoke ka e ji kpọọ ya n'ekwe ntị gwa ya na o nwere ahịa ha ga-azu wee nwete ego.
content_738	Onwuamaeze kwuru sị: "Amaghị na ọ bụ onye ohi n'ihi na aha ya na olu ya yiri nke enyi m nwoke".
content_738	Obere nwa ji 'hacking' nweta otu nde dọla n'ụzọ ziri ezi
content_738	Onwuamaeze kọwara na ndị ahụ napụrụ ya puku naịra iri abụọ (N20,000).
content_738	Ozugbo o nyechara ha ya, ha azaghịzịkwa ya na ekwentị.
content_738	E siri nghọgbu ozi ghọgbuo Muyiwa Balogun
content_738	Email adigboroja eziteere Muyiwa Balogun
content_738	Balogun kwuru na nke ya site n'ozi "email" ka ha ji wee rie ya.
content_738	"Email" ahụ kwuru na o nwere ihe mere akara ọbaego m."
content_738	"Ha gwara m ka m tinye akara ọba ego m ma akara nzuzo m ji agbape ya."
content_738	Ihe ise ị ga-eji amata 'bank alert' adịgboroja
content_738	"Mgbe m zaghachịrị ya, enweteghi m ozi na adọrọla ego m niile.
content_738	"Nke a mere ka m chee na o nweghi ihe mebiri.
content_738	"Kama mgbe m gara ịdọro ego na 'ATM', enweghi shịshị ọbụla fọrọ n'ọba ego m."
content_738	Ndụmọdụ ndị uweojii
content_738	'Ụfọdụ mgbe ọ na abu anyaukwu na eduba ndị mmadụ n'aka ndị ohi' Ikeokwu Godson
content_738	Ọnụ na ekwuru ndị uweojii n'imo steeti bụ Ikeokwu Godson nyere ndị mmadụ ndụmodu sị -
content_738	1) Onye nwela anyaukwu, nyocha azụmahịa ọbụla tupu i tinye ego gi.
content_738	2) Onye wetere ozi 'Email' maọbụ n'ekwenti, onye ahụ were ụkwụ ya gaa n'ụlọaku gaa mee ihe ha si ya mee.
content_738	Ebe ọnụ na ekwuchitere ndi EFCC bụ Wilson Uwujaren nyere ndi mmadụ ndụmọdụ ka ha:
content_738	1) Saa anya na mmiri ma ha enyela onye ọbụla ihe gbasara ọba ego ha.
content_738	2) Mmadụ niile nyochaa atụmatụ niile gbasara ego tupu i tinye ego gi.
content_738	3) Onye nwetere ozi na ezighiezi detere ha akwụkwọ na info@efccnigeria.org.
content_738	Akụko ga-amasi gi :
content_738	Asọmpi jọlọf: Onye Nigeria esiala ajọ ite na Ghana
content_738	Lee mmadụ ole egburu maọbụ tọrọ n'Enugwu steeti na nsonso a
content_738	Ipob emeghi 'pịm' ka Buhari wuchiri Japan
content_738	Ụmụnwaanyị Ebonyi state Nigeria enweghi ike ichefu aha ha
content_738	Lee ihe nkiri ga-amasị gị
content_739	Ndị Gọvanọ ọwụwa anyanwụ
content_739	Ndị Gọvanọ ọwụwa anyanwụ
content_739	Ụgwọ ọnwa opekatampe ọhụrụ nke bụ puku naịra iri atọ (N30,000), ka na-apụta okwu.
content_739	Ndị otu jikọrọ ndị ọrụ Naijiria bụ "Nigeria Labour Congress" nọ n'ọgbakọ ha Ụbọchị Monde baa mba ma dọọ gọọmenti aka na ntị ka a malite kwụwa ha opekatampe ọhụrụ ahụ.
content_739	Okwu 'Minimum wage' a ga-ebi taa?
content_739	Kedụ steeti dị n'ọwụwa anyanwụ kwuwarala N30,000?
content_739	Minimum wage: Gọọmentị ga-akwụrịrị anyị N30,000
content_739	N'aka nke ọzọ, akụkọ kọkwara na gọọmenti Kaduna Steeti ga-amalite ịkwụ ụgwọ opekatampe ọhụrụ n'ọnwa Septemba.
content_739	Mana ndị gọọmentị Ọwụwa Anyanwụ kwuru na ha ga-amalite ịkwụ ụgwọ a mgbe ọbụla gọọmentị etiti bidoro ịkwụ ya.
content_739	Dịka C-Don Adinuba, kọmịshọna mgbasa ozi na Anambra State, siri kwuo, Gọvanọ Willie Obiano kwetara na ọ ga-akwụ ụgwọ ahụ.
content_739	C-Don Adinuba, Kọmishọna mgbasa ozi n'Anambara Steeti.
content_739	Mana ọ ga-abụ ma gọọmentị etiti na ndị NLC kwekọrịtachaa.
content_739	"Gọọmentị etiti ewepụtabeghi usoro a ga-eji kwụọ ya bụ ụgwọ."
content_739	"A ka na-eme nkwekọrịta ahụ n'Abuja."
content_739	"I kwụọ onye "level 1" puku naira iri atọ, ego ole ka ị ga-akwụ onye 'level 2' na 'level 3'?
content_739	"Mgbe ọbụla e wepụtara nkwekọrịta, anyị ga-amalite kwụwa."
content_739	Emma Uzo, onyeisi ntaakụkọ nke gọvanọ Dave Umahi
content_739	Emmanuel Uzo, onyeisi mgbasa ozi nke Gọvanọ David Umahi nke Ebonyi, kwukwara otu ihe ahụ.
content_739	"O nweghị mgbe gọvanọ Ebonyi ji kwuo na ọ gaghị akwụ.
content_739	"Kama nwata agaghị ebu nna ya ụzọ mụta diọkpara."
content_739	"Anyị na-eche ka gọọmentị etiti bido kwụwa tupu anyị ebido."
content_739	Uzo kwukwara na gọọmenti kwesịrị ibuli ego a na-enye steeti ọbụla kwa ọnwa.
content_739	Nke ahụ ga-enye aka ma a malite ịkwụ ụgwọ ọnwa opekatampe ọhụrụ a.
content_739	Ndị ọrụ NLC na-eme ngagharịiwe.
content_739	Ka ọ dị ugbua, o nwebeghị onye ma mgbe ndị ọrụ n'ala Igbo ga-esoro ibe ha rachawa pịọm.
content_739	Cheta na onyeisiala Muhammadu Buhari enyere iwu ka e bido ịkwụ ndị ọrụ gọọmentị etiti ụgwọ opekatampe ọhụrụ.
content_739	Mana nke ahụ metụtara naanị ndị ụgwọ ọnwa ha erubughi puku naịra iri atọ.
content_739	Akụkọ ndị ọzọ ga-amasị gị:
content_739	Ụmụnwaanyị Ebonyi state Nigeria enweghi ike ichefu aha ha
content_739	Lee mmadụ ole egburu maọbụ tọrọ n'Enugwu steeti na nsonso a
content_739	'Etu onye 'yahoo yahoo' si chọọ iri m' - Amy Yoakum
content_739	Ihe nkiri ga-amasị gị:
content_740	Ahmad Abdulrahman
content_740	Onyeisi ndị uweojii Naijiria bụ Adamu Mohammed enyela iwu ka Ahmad Abdulrahman were oche dịka Kọmishọna ndị uweojii n'Enugwu steeti.
content_740	Ọ tụgakwara Suleiman Balarabe bụ onye nọbu n'ọkwa ahụ na ngalaba na-eme nnyocha na FCID, Abuja.
content_740	Lee mmadụ ole egburu maọbụ tọrọ n'Enugwu steeti na nsonso a
content_740	O nweghi onye tọọrọ m kama a gara m n'ụlọ enyi m nwoke - Nwaada Anioma
content_740	Ndị omekome awakpoola ụlọọrụ ndị uweojii n'Enugu state
content_740	Lee mmadụ ole egburu maọbụ tọrọ n'Enugwu steeti na nsonso a
content_740	Nke a na-eme dịka akụkọ nsogbu ogbugbu mmadụ, ntọ na mpụ ndị ọzọ na-arị ibe ya elu na Enugwu steeti.
content_740	Ọnụ na-ekwuru ndị uweojii Naijiria bụ Frank Mba bụ onye gbara ama nke a n'ozi o binyere aka ụbọchị Tuzde, kwuru na Mohammed nyere Abdulraham iwu ka  o tinye n'ọrụ amamihe o nweterela n'ọrụ uweojii nakwa nnyocha were hazigharịa usoro nchekwa nke steeti ahụ.
content_740	Tupu e nye ya ọkwa ọhụrụ a, Abdulraman bụbu kọmịshọna ndị uweojii na-ahụ maka ngalaba nnyocha na  FCID, Abuja.
content_740	Ọ rụọla ọrụ dịka Kọmịshọna uweojii na steeti dịga ichiche dịka Kaduna, Bayelsa nakwa Ekiti.
content_740	Cheta na  a tụtaburu Suleiman Balarabe dịka Kọmishọna ndị uweojii Enugwu steeti n'ọnwa Febụwari afọ 2019 dịka a na-akwado ntuliaka 2019.
content_740	Ndị uweojii nwuchiri Biodun Fatoyinbo nke COZA
content_740	Biodun Fatoyinbo
content_740	Dịka ọ dị ugbua, Biodun Fatoyinbo nke COZA no n'aka ndi uweojii ebe ha na agba ya ajụjụ.
content_740	Ndị uweojii gara n'ụlọ ya were nwuchie ya.
content_740	Cheta na Busola Dakolo bụ nwunye otiegwu Timi Dakolo boro ya ebubo mwakpo.
content_740	Ihe mere ede ji bee nwịị maka COZA
content_740	Ụkọchukwu Coza jụrụ ịza oku kọmitii anyị hibere inyocha ebubo e boro ya - PFN
content_740	Akụko ka na-abia . . .
content_740	Nwa Sirleaf ọ ga-aga mkpọrọ?
content_740	Charles Sirleaf bụ nwa Ellen Johnson-Sirleaf onye bụbu onyeisiala mba Liberia, ekwuola na aka ya dị ọcha n'ihe gbasara ebubo imefu ego ala ha ruru ijeri kwuru ijeri dọla, e boro ya.
content_740	A nwụchiri ya n'izu gara aga dịka e kwuru na ego ruru ijeri dọla otu narị na anọ furu n'akpaego ụlọakụ etiti Liberia nke ọ bụbu osote gọvanọ ya.
content_740	N'egwuregwu,
content_740	Flying Eagles nke Naịjirịa ji goolu ise a satara anọ na penariti 'gbaa ka anyị laa' merie mba Malị iji banye n'agba ngwụcha nke asọmpi 'African Games' a na-eme na mba Moroko.
content_740	Central Bank na ndị ji ha ụgwọ achụwala ndị ji ha ụgwọ
content_740	Ụlọọbaego etiti bụ Central Bank nke Nigeria nakwa ụlo orụ ndi ọzọ na-ebinye ego enweela nkwekọrịta na isi n'ọba ego ndị ọzọ ndi mmadụ ji ha ụgwo nwere weghara ego niile e ji ha.
content_740	Ha kwuru nke a n'ọgbako ha nwere na Legos n'ụbochi Monde.
content_740	Anyị amachịghị ịtụbata mmiri ara - CBN
content_740	Ihe CBN ga-eme ndị na-ere ego na ndị na-abọ ya abọ
content_740	'Nyenụ ụmụnwaanyị ọkwa dị elu n'ọrụ ụlọakụ'
content_740	Dịka nkwekọrịta ahụ si dị, onye ọbụla chọrọ ibite ego ga-binye aka n'awụkwọ ma kwenye ka e si n'oba ego ọzọ o nwere weghara ego ahụ ma ọ bụrụ na ọkwughị ya n'ọge.
content_740	Ya bụ na onye ji ọbaego 'A' ụgwọ, e nwere ike isi n'ọbaego 'B' weghara ego ahụ ma ọ bụrụ na o nwere ego ebe ahụ.
content_740	A ga-eme nke a site n'akara "Bank Verification Number" bụ nke jikọrọ akara ọbaego niile mmadụ nwere.
content_740	Iwu gbasara inye Mita ọkụ latrịk
content_740	Ngalaba na-ahụ maka ọkụ latrik bụ 'National Electricity Regulatory Commission' (NERC) enyela ụloọrụ niile na-ekesa ọkụ latrik iwu itinye meter n'ụlọọrụ gọomenti niile dị na Naijiria.
content_740	NERC nyekwara ụlọọrụ na-ekesa ọkụ latrik ikike ichabi ọkụ latrik nke ụlọọrụ Gọomenti ọbụla ji ha ụgwọ.
content_740	Ha nyere ruo ọgwụgwụ ọnwa Ọgọstụ 2019 itinye metre ndị a.
content_740	Kenya na-erezi mmanu agbidi
content_740	Kenya na-atu anya imipụta mmanụ agbidi ruru "100,000 barrels" kwa ụbochi bido n'afọ 2022
content_740	Mba Kenya esorola na mba na ere mmanụ agbidi na Afríka.
content_740	Ụlọọrụ Chemchina nke dị na UK bụ ndị mbụ zutara mmanu agbidi ruru barrel puku narị abụo na iri anọ (240,000 barrels).
content_740	Kenya na atụ anya irite uru  nde dolla  iri asatọ na anọ n'ime afo abụo site na ire mmanu agbidi.
content_740	A na-atụkwa anya na mba Kenya ga-erite ihe ruru nde dollar iri asatọ na anọ ($84m) n'afọ abụọ na-abia abịa.
content_740	Ụgbọ ahapụla Blessing Okagbare
content_740	Okagbere bụ onye kacha agba ọsọ na 200m nke ụmụnwanị mba Afrịka
content_740	Egwu eriala Blessing Okagbare na-agbara Naijirịa ọso dịka a chụpụrụ ya maka echeghị ka egbuo opi tupu ọ gbapụ ọso na asọmpi African Games.
content_740	Nke a ga-agbawa ndị otu "Athletics Federation of Nigeria" obi n'ihi na Okagbere so na ndị a na-ele anya itutere Naijiria ugo n'asọmpị ahụ.
content_740	Mana nwaada Naijiri ọzọ, Joy Udo-Gabriel, meriri n'ogoogo nke ya iji tozuo oke isonye n'agba nke ikpeazụ n'ọsọ "one hundre metres" nke ụmụnwanyị.
content_740	Naijirịa na agba onye nke isii na African games dika ha ji olaedo ise, ọla ọcha ise na ọla nchara asatọ.
content_740	Gee nkeji akụko BBC n'otu nkeji
content_740	Akụko ga-amasị gị
content_740	Ipob emeghi 'pịm' ka Buhari wuchiri Japan
content_740	Saudi Arabia na mba ndị ọzọ ga-egbu mmadụ maka ọgwụ ike
content_740	Ndị omekome awakpoola ụlọọrụ ndị uweojii n'Enugu state
content_740	Idemmiri enyela ndị bi n'Eke Obinagu Emene ọsọ
content_740	Ihe nkiri ga-amasị gị
content_741	Ibrahim Magu
content_741	Dịka akụkọ ndị a nwụchiri na mba Amerịka maka izu ohi site n'ịntanet ka na-ewu, EFCC agbaala ama na ha anwụchiela ụfọdụ ndị a na-arụ aka n'ebubo ahụ.
content_741	Onyeisi EFCC bụ Ibrahim Magu ekwuola na mgbakọ aka ha na Federal Bureau of Investigation, (FBI) nke mba Amerịka n'ibu agha megide mpụ n'ịntanet amịtala mkpụrụ dịka ha nwụchirila mmadụ 28, ma kpụpụ mmadụ 14 ụlọikpe.
content_741	Nwụchi ụmụ Naịjirịa 77 na-echekasị anyị
content_741	Anyị agaghị egbochi nnyocha onye ọbụla aka ya dị na mpụ ịntanetị - Ihedioha
content_741	Magu, onye kwuru nke a site n'ọnụ onyeisi EFCC na mpaghara ọdịda anyanwụ bụ Mohammed Rabo, oge ọ na-agwa ndị ntaakụkọ okwu, kwuru na ha napụtakwara nde narị naira atọ na ụma n'aka ndị ji ịntanet ezu ohi site n'ụlọakụ.
content_741	"Mmadụ itoolu n'ime ha bụ ndị ikpe ha na-aga n'ihu n'ụlọikpe, ebe a ka na-enyocha mmadụ ise."
content_741	"Ka ọ dị ugbua, ihe karịrị okwu dị 80 bụ ihe EFCC na FBI gbakọrọ aka na-enyocha."
content_741	Ọ gara n'ihu kwuo na kemgbe afọ 2018, EFCC anwụchiela ihe karịrị mmadụ 200, nweta mkpebi ụlọikpe gbasara mmadụ 130, ma napụtakwa ọtụtụ ụgbọala dị oke ọnụ ahịa nakwa akụ ndị e chere na ha napụtara ndị mmadụ site n'igwu ha chacha ịntanet.
content_741	Ọ gara n'ihu kpọọ oku ka ndị ntaakụkọ kwado ha n'ọgụ ha na-alụ megide mpụ metụtara ego na akụnaụba.
content_741	Akụkọ ndị ọzọ ga-amasị gị:
content_741	"Ọ bụ osikapa mba Gana e nyere m sie wụrụ m n'ala"
content_741	Ụmụnwaanyị Ebonyi state Nigeria enweghi ike ichefu aha ha
content_741	Lee mmadụ ole egburu maọbụ tọrọ n'Enugwu steeti na nsonso a
content_741	'Etu onye 'yahoo yahoo' si chọọ iri m' - Amy Yoakum
content_742	Onye nhazi ego (Personal Finance expert) bụ Uche Iheanacho gwara BBC Igbo na ọ ka mma iwepụta otu n'ụzọ iri n'ime ihe onye na-enweta ma chekwa ya.
content_743	Nwata nwoke nne na nna ya chiri ntị kọrọ etu o si too.
content_743	Ọ kọwaara BBC etu o si malite na nwata bido ime ihe dị icheiche n'onwe ya n'ihi na ọbụghị ihe niile ka nne na nna ya ga-emenwuru ya.
content_743	Ọ kọwakwara etu ọtụtụ ndị mmadụ si emere ya ebere mgbe niile, mana nke ahụ anaghị amasị ya.
content_743	Nwata nwoke a kwuru na oge ụfọdụ, ọ na-amasịkwa ya ka ya na ndị mụrụ ya were ọnụ kparịta nkata, mana nke ahụ apụghị ime.
content_743	N'ikpeazụ, o kwuru na ọ pụtaghị na ụwa agwụla n'ihi na nne na nna ya anaghị anụ ihe. O werela ụwa etu o si hụ ya.
content_743	Ihe nkiri ndị ọzọ ga-amasị gị:
content_744	Visa Amerịka
content_744	Malite n'ụbọchị Tọọzde, abalị iri abụọ na itoolu nke ọnwa Ọgọst afọ 2019, ọnụ ego e ji enweta "visa" mba Amerịka ga-arị.
content_744	Nke a bụ ozi ụlọọrụ nnọchiteanya mba Amerịka wepụtara n'ụbọchị Tuuzde.
content_744	Ha kọwara na iwu ala ha kwuru na ha ga-akpaso mba ọbụla agwa etu mba ahụ si akpaso ha agwa.
content_744	Amerịka achụlatala ụfọdụ ụmụ Naịjirịa
content_744	Amerịka ebuliela mmachi ndị gbara ọsọndụ
content_744	Amerịka agbachiela ụzọ
content_744	E mee e megwara anaghị apụ okwu
content_744	Onyeisiala Naịjiria Muhammadu Buhari na onyeisiala mba Amerịka Donald Trump
content_744	Dịka akwụkwọ ozi ahụ si kọwaa, a na-ana ndị mba Amerịka ego dị elu tupu ha enweta akwụkwọ ịbata Naịjirịa.
content_744	"Ọnụ ego ọ na-ewe onye Amerịka inweta "visa" Naịjirịa dị elu karịa ọnụ ego ọ na-ewe ndị Naịjirịa inweta "visa" Amerịka."
content_744	"Kamgbe mbido afọ 2018, gọọmentị Amerịka na-arịọ gọọmentị Naịjiria ka a gbanwee nke a."
content_744	"Mana dịka ọnwa iri na asatọ gachara, gọọmentị Naịjirịa agbanwebeghi ya."
content_744	Ụzọ anọ Buhari jiri yie Trump
content_744	Ihe ụmụ Naijiria na-ekwu maka  njem Atiku na mba Amerika
content_744	"Nke a mere ngalaba a kpọrọ "U.S. Department of State" wepụta ọnụ ego ọhụrụ ndị Naịjirịa ga na-akwụ na "visa" Amerịka."
content_744	Akwụkwọ ozi ahụ kọwakwara na ọbụ naanị ndị akwadoro "visa" ha ga-akwụ ụgwọ ọhụrụ a e tinyere.
content_744	Onye ọbụla akwadoghi "visa" ya agaghị akwụ ya.
content_744	Ọ gakwara n'ihu kọwaa na onye Naịjirịa ọbụla ga-akwụrịrị ụgwọ ọhụrụ a tupu e nye ya "visa" ọhụrụ, agbanyeghi obodo ọbụla onye ahụ nọ wee tinye akwụkwọ.
content_744	Ma nwata ma okenye ga-akwụrịrị ya bụ ụgwọ.
content_744	Ọ bụkwa n'ụlọ "embassy" nke Amerịka ka a ga-akwụ ụgwọ ahụ, ọbụghị n'ụlọ akụ.
content_744	Ego ole bụ "visa" Naịjirịa
content_744	Onye Amerịka chọrọ ịbịa Naịjirịa ga-akwụ $160 (N59,200) iji gbata "visa".
content_744	Ọ bụrụ onye bịara ịrụ ọrụ, onye ahụ ga-akwụkwa $160 ọzọ iji gbata ikike a kpọrọ "Temporary Work Permit" (TWP).
content_744	E nwekwara ego ọzọ ($160) nke a kpọrọ "Subject to Regularization (STR) Visa Fees".
content_744	Ha niile pụtara $480 (N177,600) ma ọ bụrụ onye Amerịka bịara ịrụ ọrụ na Naịjiria.
content_744	Onye bịara naanị maka nleta maọbụ nlereanya ga-akwụ $320 (N118,400).
content_744	N'agbanyeghi ego ndị a, ego Amerịka na-ana ndị Naịjirịa tupu ha abata, pekarịrị ego ole ndị mba Briten na-ana ndị Naịjirịa tupu ha abata.
content_744	Lee ihe gosiri nke a:
content_744	Dịka ukvisa.blog si dee n'ọnwa Epreelụ nke afọ 2019, Naịjiria na-akwụ dọla 129 maka visa Briten, mana ọ bụ dọla 121 n'ọnwa Ọgọstụ
content_744	Ego ole ka "visa" Amerịka bụ?
content_744	Lee ego ole a gbakwunyere na ọnụ ego "visa" Amerịka. Otu dọla pụtara N370 dịka ha sị tụgharịa ya.
content_744	Visa B1/B2 bụ nke a na-enye ndị na-aga Amerịka maka azụmaahịa, ebe F1/F2 bụ nke ụmụ akwụkwọ.
content_744	Ọnụ ego ha bụbu $160 (N59,200). Ugbua a gbakwụnyela ya $110 (N40,700).
content_744	Nke a pụtara na onye e nyere visa a ga-akwụzi $270 (N99,900).
content_744	Visa ogoogo "H" bụ nke nwa mgbe nta a na-enye ndị ọrụ kwa mgbe maọbụ ndị gara ọzụzụ na-agaghị anọte aka.
content_744	Ọnụ ego ya bụ $190 (N70,300). Ugbua, agbakwụnyela ya $180 (N66,600), nke pụtara $370 (N136,900).
content_744	I ga-ahụ ọnụ ego ndị na webụsaịt ndị ụlọ nnọchite anya Amerịka na Naịjiria.
content_744	Visa ogoogo "I" bụ nke a na-enye ndị ntaakụkọ na ndị ọrụ mgbasa ozi.
content_744	Ọnụ ego ya bụbu $160 (N59,200). Ugbua a gbakwụnyela ya $210 (N77,700), nke pụtara $370 (N136,900).
content_744	Visa ogoogo "L" bụ nke a na-enye ndị ụlọọrụ ha wegara na mba Amerịka (Intracompany Transferees).
content_744	Ọnụ ego ya bụbu $190 (N70,300). Ugbua a gbakwụnyela ya $303 (N112,110), nke pụtara $493 (N182,410)
content_744	Visa ogoogo "R" bụ nke a na-enye ndị ọrụ okpukperechi.
content_744	Ọnụ ego ya bụbu $190 (N70,300). Ugbua a gbakwụnyela ya $80 (N29,600), nke pụtara $270 (N99,900).
content_744	Ihe ndị mmadụ na-ekwu
content_744	Ndị mmadụ na-etinye ọnụ na mbuli ọnụ ego "visa" a.
content_744	@adeyanjudeji kwuru na ụmụ Naịjirịa ga-amarịrị ihe.
content_744	@paul_nwachukwu kwuru na nke ahụ gosiri na onweghizi mba na-akwanyere Naịjirịa ugwu.
content_744	Mana @woyet kwenyere na gọọmentị Naịjirịa bu ụzọ chọọ okwu.
content_744	Akụkọ ndị ọzọ ga-amasị gị:
content_744	Abia State enweghi ego ka ọfọdụzie izu ya - Orji Uzor Kalu
content_744	Ụmụnwaanyị Ebonyi state Nigeria enweghi ike ichefu aha ha
content_744	Lee mgbe ndị gọvanọ ala Igbo ga-ebido ịkwụ ụgwọ opekata mpe ọhụrụ
content_744	'Etu onye 'yahoo yahoo' si chọọ iri m' - Amy Yoakum
content_744	Ihe nkiri ga-amasị gị:
content_745	Boris Johnson
content_745	Akụkọ na-eru anyị ntị ugbua na-ekwu na Ezenwaanyị mba Briten bụ Elizabeth nke abụọ, enyela ntụziaka ka a kwụsịtụ ụlọomeiwu mba ahụ ọrụ.
content_745	Nke a na-eme dịka Praịm Mịnịsta mba ahụ bụ Boris Johnson kpọrọ Ezenwaanyị Elizabeth oku ka o mee nke a.
content_745	Boris Johnson abụrụla Praịm Mịnịsta Briten
content_745	Ihe ụmụ Igbo chere maka Theresa May na Brexit
content_745	Ọ fọziri Jeremy Hunt na Boris Johnson ugbua
content_745	Ihe mere Nigeria ji bụrụ 'agbọghọ na-achaba n'anya mbaụwa' ugbua
content_745	Ụlọomeiwu mba ahụ ga-akwụsị ọrụ abalị ole na ole ọ fọrọ tupu ndị omeiwu ebido ọrụ n'ọnwa Septemba.
content_745	Ihe nke a pụtara bụ na ndị ụlọomeiwu mba ahụ agaghị enwe ike ịkpakọrịta maka mpụta mba Briten n'otu European Union na enweghị nkwekọrịta ọbụla n'abalị 31 nke ọnwa Ọktoba.
content_745	Lee ihe anọ dị iche n'etiti usoro ọchịchị 'Parliamentary' na 'Presidential'
content_745	'A dị m njikere ịhapụ ọrụ a' - Theresa May
content_745	Theresa May anapụtala isi ya n'aka ndị ụlọomeiwu mba Briten
content_745	Ọtụtụ ndị nwere agba na mba ahụ akaatọọla ya bụ atụmatụ n'ihi na ha kwuru na o megidere igbaso usoro ọchịchị onyekwuouche ya n'okwu mba Briten ịpụ n'otu European Union nke a ma dịka 'Brexit' n'aha ịchafụ.
content_745	Onyeisi ụlọomeiwu mba Briten bụ John Bercow, kwuru na nke a bụ "ome megide iwu"
content_745	"Etu ọbụla e siri lee ya anya, ihe mere e jiri kwụsị ụlọomeiwu ọrụ bụ iji gbalahụ ndị omeiwu itinye ọnụ n'okwu gbasara 'Brexit' nakwa ịrụ ọrụ iso hazie ogboro mba anyị na-agbaso."
content_745	Jeremy Corby sị, "ịkwụsị ụlọomeiwu ọrụ n'ike bụ ihe a gaghị anabata."
content_745	"Nke a bụ ihe ọjọọ megidere ọchịchị onyekwuouche ya nakwa ikike dịịrị ndị omeiwu."
content_745	Onye ndu pati Labour bụ Jeremy Corbyn kwuru na " ịkwụsị ụlọomeiwu ọrụ n'ike bụ ihe a gaghị anabata. Ihe Praịm Mịnịsta mere bụ tigbuo-zọgbuo nweta mkpebi 'no-deal'"
content_745	Ihe 'no-deal' pụtara n'okwu Brexit bụ na mba Briten ga-ahapụ otu European Union na-enweghị nkwekọrịta otu ha ga-esi gbaso.
content_745	Ọ pụtakwara na Briten ga-apụta ozugbo n'otu ọbụla o sonyeburu na ya dịka Ụlọikpe Ukwu nke European Union (European Court of Justice), nke nchekwa (Europol) nakwa otu ndị ọzọ ọnụọgụgụ ha ruru 12.
content_745	Akụkọ ndị ga-amasị gị:
content_745	Ipob na-erugharị na Japan na-achọ Buhari
content_745	Abia State enweghi ego ka ọfọdụzie izu ya - Orji Uzor Kalu
content_745	Ụmụnwaanyị Ebonyi state Nigeria enweghi ike ichefu aha ha
content_745	Ipob emeghi 'pịm' ka Buhari wuchiri Japan
content_746	Nwoke na nwaanyị jikọ aka
content_746	Igbo adịghi anabata nwoke na nwaanyị ibi na-alụghị alụ
content_746	A na-ekwu n'okwu sị, "ọ bụghị nwoke niile wa trawụza bụ di"; ụfọdụ ụmụnwaanyị anwụọla n'ihi ịlụ onye na-ekwesịghị ka ha lụọ.
content_746	Nke a ebulitela okwu kwa mgbe, ebe ndị mmadụ na-ekwu ihe mere ha ji lụọ onye ha lụrụ maọbụ ihe mere ha ji ghara ịlụ onye ha bubu n'obi.
content_746	Uru ịjụ ajụjụ bara tupu alụmdi na nwunye
content_746	Ụmụnwoke e ji ụmụnwaanyị ụgwọ?
content_746	Lee ụfọdụ iwu Naịjirịa megidere ụmụnwaanyị
content_746	Tupu ndị mmadụ amalite ịyị onwe ha maọbụ kwuwe okwu ịbanye alụmdi na nwunye, ọtụtụ na-akpa nkata banyere ihe dị iche iche gụnyere:
content_746	Ego
content_746	Ịhụnanya
content_746	Ọdịnịhu
content_746	Ihe atọ a dị mkpa, mana ọ bụ ya na-eme ka mmadụ mara ma ọ ga-alụ ma ọ gaghị alụ?
content_746	BBC Igbo jụrụ Obioma Ogakwu bụ ọkachamara n'ihe gbasara nwoke na nwaanyị, kedụ ụdị akparamagwa ị ga-ahụ gbaara onye gị na ya na-ekwu okwu alụm di na nwunye ajọ ọsọ?
content_746	Ogakwu kwuru sị: "Ọ bụghị ihe niile bụ maka ego, gịnị ka ị gaghị anabata dịka mmadụ ị bụ?"
content_746	"Onye ọbụla nwere ihe na-eju ha afọ ha agaghị anabata ma onye ọzọ mee ha. Iji maa atụ, ọ bụrụ na ihe ị na-achọ n'onye ị chọrọ ịlụ bụ ezi akparamagwa, ya bụ na ọ bụghị onye ji ego ga-ebutere gị ụzọ."
content_746	Lee akparamagwa ndị ọzọ Ogakwu kwuru kwesịrị ịchụ gị ọsọ:
content_746	Umengwụ: O kwuru sị na onye ọbụla kwesịrị ị na-agbara onwe ya mbọ, nwee akaọrụ tupu ọ banye na mmekọrịta nwoke na nwaanyị.
content_746	"Kedụ etu onye ahụ si eme maka ihe gbasara anamachọọrụ ma ọ bụrụ onye na-enweghi ọrụ?"
content_746	Enweghị nchekwube: Onye ahụ enwere ezigbo olileanya maka ebe ọ chọrọ ịhụ onwe ya n'ọdịnịihu? Ọ na-agba mbọ ịhụ na nchekwube o nwere maka onwe ya bịara na mmezu?
content_746	"Ọ bụghị iwu na onye ahụ ga-enwe ego oge ụnụ zutere, mana ọ bụrụ onye na-agba mbọ ma nwee ezigbo nchekwube na atụmatụ, ọ gaghị ebu gị aka makana ọ ga-agbalị hụ na ihe na-aga nke ọma."
content_746	Ezinaụlọ onye si: Kedụ ezinaụlọ onye ahụ si?
content_746	"Ụfọdụ ndị si n'ezinaụlọ ebe ọ bụ nne ha na-akpa nri karịa nna, nwereike iwere ya na ọ bụ nwaanyị ha na-alụ ga na-akpa nri dịka ọ dị mgbe ha na-eto."
content_746	"Ya mere na ị ga-agbado anya tụlee ma ezinaụlọ ya ọ dị etu ahụ, ma ụmụnne ya a na-akpa ụdịrị agwa ahụ ka ọ bụ naanị ya nwere nsogbu ahụ."
content_746	"Kedụ etu o si anabata enyemaka gị? Iwe ọ na-ewe ya na ọ bụ gị na-eweta enyemaka ka ọ bụ ihe ọṅụ nye ya?"
content_746	Ụdịrị enyi o nwere: Kedụ etu ndị enyi ya si eme? Ha a na-eme ọfụma ka ha abụ ndị achịkọta ekwe ọnụ?
content_746	E nwere enyi ya nke ị nwereike igakwuru ka ụnụ abụọ kpaa etu ụnụ ga-esi nyere ya aka?
content_746	"Ọ bụrụ na ọ naghị anabata enyemaka, ọ baghị uru na i tinyere isi n'ịyị ya bụ ọyị".
content_746	Gịnị kpalitere okwu a?
content_746	Ihe so kpalite okwu a bụ otu nwaokorobịa kọrọ etu nwaanyị ọ na-achọ ihu ya siri wụọ ya n'ala n'ihi na o jighi ụdịrị ego ọ chọrọ.
content_746	N'aka ọzọ, otu nwaada kọrọ akụkọ etu daada ya si kwụọ ụdọ ka ọ na-eche ka nwoke ọ lụrụ oge o nweghị ego mechara gbanwee ka ha lụchara ma bido ezinaụlọ.
content_746	Ajụjụ ọtụtụ ndị wee bụrụzịa "kedụ nke e mere meta ndị mmadụ?"
content_746	Akụkọ ga-amasị gị:
content_746	Ipob na-erugharị na Japan na-achọ Buhari
content_746	Lee ego ole ọ ga-efu gị inwete 'visa' Amerịka
content_746	Ipob emeghi 'pịm' ka Buhari wuchiri Japan
content_746	Ihe nkiri a ga-amasị gị:
content_747	Amerika were udi ụlọọrụ a n' Abuja na Lagos
content_747	Akụkọ si na mịnịstrị na-ahụ maka ihe na-eme n'obodo na-akọwa na ha ebutuola ego ole ndị mba Amerịka ga na-akwụ maka 'visa' tupu ha abata Naịjirịa.
content_747	Nke a na-abịa ka naanị otu ụbọchị ndị mba Amerịka buliri ụgwọ Naịjirịa ga na-akwụ maka inweta 'visa' nke ha, gachara.
content_747	Lee ego ole ọ ga-efu gị inwete 'visa' Amerịka
content_747	Canada ga-agbara ndị Naịjirịa ụgbọ nwamkpi
content_747	Ihe mere Amerika anaghị enye visa n'Abuja ugbua
content_747	Maka nke a, mịnịsta na-ahụ maka ngalaba ahụ bụ Rauf Aregbesola, nyere iwu ka e butuoruo ego ahụ dọla 150, malite n'ụbọchị 29 nke ọnwa Ọgọst 2019 a.
content_747	Lee ihe ha dere na Twitter:
content_747	NEMA: Mmadụ 153 ka e si mba Libya Kpọlata
content_747	Ndị Naịjiria sị Libya lọta
content_747	Mmadụ otu nari iri ise na atọ ndị tọọrọ na mba Libya bụ ndị lọghachiri Naijiria ụbọchị Wenezde site n'ọdọ ụgbọelu Muritala Muhammed Airport dị na Legos.
content_747	Onye nọchitere onyeisi ndị ngalaba gbatagbata bụ National Emergency Management Agency bụ Slaku Lugard nabatara ndi a gụnyere ụmụnwanyị iri ise na itoolu, ụmụnwoke iri asaa na asatọ na ụmụaka iri na isii.
content_747	Mmadụ 136 esịla Libya laghachịte
content_747	Mmadụ iri itoolu emiela mmiri na Libya
content_747	Ha bubu n'obi isi mba Libya gaa Yurop.
content_747	State emergency Management Agency nke Anambra Steeti amaala ọkwa nkwucha idemmiri
content_747	Idemmiri n'Ụmụọkpụ
content_747	Ndị niile bi na ikpere mmiri kwado ikwapụ maka idemmiri.
content_747	N'aka nke ọzọ, ngalaba anabatala  nke Anambra steetị  amaala ọkwa ka ndị obodo niile bi na ikpere mmiri kee nkwụcha ma kwadowa ịkwapụ maka idemmiri na-abịa.
content_747	Ọ bụ odee akwụkwọ SEMA bụ Paul Odenigbo kwuru nke a na ọgbakọ e nwere na Ụmụmbo dị na Ayamelu, Awka, Anambra steeti na nso nso.
content_747	Idemmiri cherela obodo Umuokpu aka mgba
content_747	Kedụ ihe egwu sochiri oke idemmiri 'Cyclone Idai'?
content_747	N'Ofesi
content_747	Boris Johnson
content_747	Ezenwaanyị mba Briten bụ Elizabeth nke 11 enyela ntụziaka  ka a kwụsịtụ ụlọọmeiwu mba ahụ ọrụ.
content_747	Ihe nke a pụtara bụ na  ndị ụlọomeiwu mba ahụ agaghị enwe ike ịkpakọrịta maka mpụta mba Briten n'otu European Union na enweghị nkwekọrịta ọbụla n'abalị 31 nke ọnwa Oktoba.
content_747	Nritu Boris Johnson ebulitela okwu 'Brexit' elu
content_747	'A dị m njikere ịhapụ ọrụ a' - Theresa May
content_747	N'Egwuregwu
content_747	Ndị na anọchite Naịjirịa na asọmpị 'African Games' nke 2019
content_747	Ndị na anọchite Naịjirịa na asọmpị 'African Games' nke 2019
content_747	Naịjirịa agbagotela n' ọkwa ihe nrite nke African Games were bụrụ onye nke anọ.
content_747	Naịjirịa ji ihe nrite iri ise na abụọ nke gunyere olaedo iri abụọ, ọla ọcha iri na isii na ọla nchala iri na isii.
content_747	Efe Ajagba 'achụpụla' onye America n'ogige ọkpọ
content_747	RevolutionNow: Ụlọikpe jụrụ inye iwu ka a tọghapụ Sowore
content_747	Omoyele Sowore
content_747	Omoyele Sowore, onye zọrọ ọkwa onyeisiala na Ntuliaka 2019 n'aha otu AAC sọ n'isi sekpụ ntị ngagharịiwe #RevolutionNow
content_747	Ụlọikpe ukwu dị n'Abuja nọrọ ụbọchị wednezde jụụ ikwenye arịrịọ nke Omoyele Sowore rịrọrọ ka a kagbue njichi ndị uweojii  bụ DSS n'aha ịchafụ jichiri ya.
content_747	Ụlọikpe ọzọ dịkwa n'Abuja nọbụ n'abalị asatọ nke ọnwa Ọgọst nye DSS ikike ijichi Sowore abalị 45, nke a mere dịka DSS rịọchara ka enye ha abalị 90 iji mee nke a.
content_747	Ndị otu 'Revolution Now' na-achọ ndị otu ha a nwụchiri anwuchi
content_747	Ndị ntoroọbịa ha kwenyere na ngagharịiwe Sowore hibere?
content_747	Sowore abanyela ofe dị ọkụ ka ụlọikpe nabatara ekpere DSS?
content_747	Ọkaikpe ụlọikpe ahụ bụ Jọstịs Evelyn Maha kwuru na ya enweghị ike iwezụga mkpebi nke ụlọikpe ọzọ nke nyeburu DSS ikike ijichi Sowore rue abalị  45 iji nye ha ohere inyocha ya maka ebubo iyi egwu.
content_747	Ọ gwara ha ha lọghachi n'ịụlọikpe ebe ndị DSS nwetara mkpebi ka ha lebanye anya n'okwu ahụ.
content_747	Cheta na ndị DSS nwụchiburu Sowore n'abali foro Ọgọst 5 bụ ụbọchị e hiwere ngaghariiwe RevolutionNow.
content_747	Ezughi m ego ndị Abia - OUK
content_747	Orji Uzor Kalu
content_747	Aka Chiburu Abia Steeti bụ Orji Uzor Kalu agọrọla ọnụ ya n'ụlọikpe n'ime ebubo izu ego dị ijeri naịra asaa na ụma nke ụlọọrụ mgbochi nrụrụaka bụ "Economic and Financial Crimes Commission" (EFCC) boro ya.
content_747	Kalu kwuru na Abia Steeti enweghi ụdị ego ahụ n'oge ọ nọ n'ọchịchị.
content_747	Orji Kalu abịaghị zara ọnụ ya n'ụlọikpe
content_747	Orji Kalu: Enweghi m ọnụ okwu maka akụkọ mmachi njem
content_747	O kwuru nke a n'ụlọikpe ukwu dị na Legọs ebe ụlọọrụ EFCC kpụpụrụ ya na ụlọọrụ ya bụ Slok nakwa onye direktọ akụnaụba Abia Steeti n'oge ahụ bụ Jones Udeogu.
content_747	N'okwu ya "Abia Steeti enweghi ụdị ego ahụ, oge m na-apụ n'ọchịchị, anya gbaziri ego kụọ ụgwọ ọnwa.
content_747	"Ego a na-enye Abia Steeti kwa ọnwa mgbe m bara n'ọkwa n'ọnwa Juun 1999 bụ nde naịra 168."
content_747	Ikpe a dị n'etiti EFCC na Kalu a nọọla afọ iri na abụọ.
content_747	Gọọmentị etiti na ụlọọrụ P&ID
content_747	Ihe Lai Mohammed kwuru banyere ebubo nwunye Nnamdi Kanu boro gọọmenti etiti
content_747	Gọọmentị etiti ekwuola na ha ga-aga na mba Amerịka gbaghaa ikpe ụlọikpe dị na mba Briten kpere sị ka ọ kwụọ ụlọọrụ "Process and Industrial Developments" (P&ID) ego dị ijeri dọla itoolu na ọma
content_747	Mịnịsta mgbasaozi bụ Lai Mohammed kwuru na Naịjirịa agaghị atufu akụnaụba nye ụlọọrụ ahụ.
content_747	N'ofesi
content_747	Ndị ogbunigwe mgbagbuonwe e che na ha bụ ndị otu Islamic State wakporo ebe nnyocha ndị uweojii na Gaza dị na mba Palestine ma gbuo mmadụ atọ n'ime ha.
content_747	Otu n'ime ndị ogbunigwe mgbagbuonwe a nọbuuru n'aka ndị uweojii n'oge mbụ.
content_747	N'egwuregwu
content_747	Otu egwuregwu Inter Milan ekwela ịgbaziri Alexis Sanchez site n'aka ndị Manchester United.
content_747	Onye nchịkọta Inter Milan bụ Antonio Conte chọrọ ime nke a tupu a pịachie akwụkwọ ịre na izụ ndị ọgba bọọlụ nke afọ a.
content_747	Nkeji
content_747	Ihe nkiri
content_748	Onyeisiala Buhari na Tony Elumelu na Yokohama, Japan
content_748	Femi Adesina bụ otu n'ime ndị enyemaka Onyeisila Naịjirịa bụ Muhammadu Buhari agwaala ndị ntaakụkọ na ihe ha gara ime na mba Japan bụ ihe dị mkpa.
content_748	Ọ sị "Anyị enweghi ohere Ipob" mgbe ndị ntaakụkọ gbara ya ajụjụ ọnụ.
content_748	Cheta na Nnamdị Kanu nyere ndi otu Indeginous Peoples of Biafra (Ipob) iwu ka ha nwụchie Onyeisiala Buhari - bụ onye ha si bụ Jubril nke Sudan - ma ha hụ ya na Japan.
content_748	Maazị Adesina gara n'ihu kwuo na o ka mma ịkwụsi ikwu maka "otu a nọ n'ọchịchịrị."
content_748	"Ndị gara ebe onye na-anọchịte anya Naịjirịa na Japan na Tokyo ga kparịa nna ha. Ya bụ ihe bụ ihere ruru onye ọbụla ma ihe na Naịjirịa."
content_748	Nnamdi Kanu na onye na-ekwe nkwa na ya ga-egosi ihe ọ si ga-agba ama na ọbụghị Onyeisiala Buhari no na Yokohama n'ehihe taa.
content_748	Ọ bụ n'akara Twitter ya ka o tinyere okwu a.
content_748	Onye ọzọ na-ekwuru Onyeisiala Buhari bụ Bashir Ahmad tinyere ihe nkiri ebe Buahri na-ekwu okwu na Japan.
content_748	Odozi Akụ Temie Giwa-Tubosun dekwara na Twitter na ya nọ ebe Buhari na-agụ ozi ya na Japan.
content_748	Dika akụko si a ga, Onyeisiala Naijirịa bụ Muhammadụ Buhari ekwuola na ọ bụ mkpụrụ mmadụ ole na ole ụmụ Naijiria nọ na mba ofesi na-enye Naijirịa ajọ aha .
content_748	Buhari onyekwuru nke a na nzụkọ ya na ndị Naijiria bi na Japan nwere ụbochi Tụzde si na Naijiria agaghi anabata mpu ma ọ bụ kwere ka ndi omekome nye Naịjirịa  aha ọjọọ .
content_748	Aka akparala nwoke asi gburu nne ya
content_748	Aka ndị uweojii Anambra Steeti akparala onye ụkọchukwu a na-eche na o ji mma sụgbuo nne ya n'ụbọchị Tuuzde abalị iri abụọ na asaa ọnwa Ọgọọst, 2019.
content_748	Ọnụ na-ekwuru ndị uweojii bụ Haruna Mohammed sị na a nwụchiri nwoke ụnyaahgụ ụbọchị 28 Ọgọst, 2019, a ebe o zoro n'Onicha.
content_748	"Nwa m nwoke dị afọ 13 gburu nwa m nwaanyị"
content_748	Nwoke egbuola nne ya maka okwu ala
content_748	O kwuru na ọ bụ site na kepukepu ha nụrụ ka ndị uweojii ngalaba Ọnicha na Orifite ji nwụchie nwoke a kpọrọ Nwabueze Anaka onye ụkọchukwu.
content_748	Mohammed sị na ahụrụ mma n'ime akpa nwoke a bu nke e che na o ji gbuo nne ya bụ Grace Anaka.
content_748	Ọ gara n'ihu kwuo na e nyefela ya n'aka ndị uweojii ngalaba State Criminal Investigation (CID) ugbua.
content_748	Nzuko Buhari, Ramaphosa na Talon
content_748	Onyeisiala Saụt Afrịka bụ Cyril Ramaphosa na ogbo ya nke Benin Republic bụ Patrice Talon zutere onyeisiala Muhammadu Buhari n'ọgbakọ a na-eme na Japan.
content_748	Ramaphosa kwuru na gọọmentị ya na-ewe iwu n'ogbugbu a na-egbu ndị Naịjirịa na Saụt Afrịka, ebe Talon rịọrọ Buhari ka ọ gbaape okeala Naịjirịa na Benin Republic e mechiri emechi.
content_748	N'ofesi
content_748	Ụgbọ agha mmiri nke ndị mba Britein ga-eso eme nchekwa n'oke mmiri odida anyanwu Afrịka
content_748	Mba Briten ekwuola na ụgbọ agha mmiri ga-ebido soro ndị nke ECOWAS eme ngagharị nchekwa na osimiri oke Ọdịda Anyanwu Afrịka.
content_748	Ọ bụ onyeagha nke Briten Mark Lancaster kwuru nkea na Ghana maka ikwusi mkpmkpa ndị omekome na ezu ohi oke mmiri na ndị na ere azu na mmanu agbidi n'ụzọ na ezighịezi.
content_748	Mkpebi ndị isi mba Briten ịkwụsịtụ ndị ụlọomeiwu ha ọrụ ebutela oke nsogbu na ngagharịiwe n'ọtụtụ ebe na mba ahụ.
content_748	Mana gọọmentị sị na nkwụsị n'ọrụ a ga-ewe ọnwa abụọ bụ maka iji nye ha ohere ịrụrịtaụka banyere ọpụpụ Brexit.
content_748	N'egwuregwu
content_748	Serena Williams abanyela agba nke atọ nke asọmpi US open
content_748	Onye egwuregwu Lawn Tennis bụ Serena Williams gosikwara na agadị nwanyi anaghị aka nka n'egwu ọ mara agba dịka o meriri Caty Mcnally gbara afọ iri na asaa na agba nke anọ nke US open.
content_748	Williams onye meriri iko nke US open tupu amụo Mcnally n'afọ 1999 ga-ezute Karolina Muchova nke Czech  ma ọbụ Hsieh su-wei nke Taiwan na-agba nke atọ na asọmpi a.
content_748	N'egwu bọolụ
content_748	Alex Iwobi nyere goolu mbụ dịka onye na-agbara Everton bọọlụ dịka ha ji ọkpụ goolu anọ asatara abụọ mere Lincoln City n'asọmpi Iko Carabou.
content_748	Nkeji
content_749	Mpụ eji ịntanet e mee
content_749	A na-asị na mmadụ nwere ikike ikwupụta uche na onweghi ihe ga-eme ya mana ọ bụghị mgbe onye ahụ kwuru nke dị njọọ.
content_749	Ọ bụ eziokwu na soshal Midia enyela ndị mmadụ ohere ị nọ n'ime ụlọ ha dee ihe ọbụla mgbe masịrị ha mana ụfọdụ chefuo na "onweghi ihe zoro ezo n'okpuru anyanwụ".
content_749	Ihe isii i na-ekwesịghị ime na social media gị
content_749	Ihe atọ ị ga-eme iji bụrụ onye na-achị okwu social media
content_749	Ihe mmadụ dere na soshal midia nwereike ibutere onye ahụ ọdachị dịka ịkwụ ụgwọ nha, ịga mkpọrọ nakwa ọnwụ dgz.
content_749	N'iji maa atụ, ndị Amerịka jụrụ inye otu nwata akụkwọ Lebanon ikike ịbanye na mba ha maka ihe 'ọjọọ' enyi na dere n'akara Facebook.
content_749	Iwu ịntanet na Naịjirịa na ntaramahụhụ ha
content_749	A bịa na Naịjirịa, onwere iwu na-echekwa ihe ọbụla mmadụ na-eme n'ịntanet, ọ bụrụ na ị daa iwu ndị a, ntaram ahụhụ ga-adịrị gị.
content_749	Ịbanye n'akara Ịnternet onye ọzọ (Hacking): Onye ọbụla mịbara n'akara ịntanet onye ọzọ n'ụzọ iwu na-akwadoghi ga-akwụ oge dị nde naịra 10 ma ọ bụ gaa mkpọrọ afọ ise.
content_749	Izu njirimara mmadụ (Identity theft): Onye ọbụla zuru aha mmadụ n'ịntanet ga-akwụ ego ruru nde naịra 7, gaa mkpọrọ afọ atọ, ike kwe ya ọ gaa kpọrọ kwụkwa ụgwọ.
content_749	Igosi ụmụaka ihe onyonyo ndị gbaọtọ(Child pornography): onye mere nke a ga-aga mkpọrọ afọ iri ma ọ bụ kwụọ ego ruru nde naịra 20 ma ọ bụ mee ha abụọ.
content_749	Inyocha mmadụ n'ịntanet (Cyber-stalking): Ọ bụrụ na ị na-enyocha ihe mmadụ na-eme n'ịtanet n'ụzọ adịghị mma, ị ga-aga mkpọrọ ruru otu afọ rue afọ iri ma ọ bụ ego dị nde naịra abụọ rue nde naịra 20.
content_749	Izuru ngwaahịa mmadụ (Cybersquatting): Onye ọ bụla hiwere ịntanet maka iji zuru ihe onye ọzọ ga-aga mkpọrọ afọ abụọ ma ọ bụ kwụọ ụgwọ wgo dị nde naịra 5.
content_749	Ịkpaoke agbụrụ (Racist/Xenophobic material): Onye ọbụla ji akara ịntanet dịka Facebook na Twitter dee ihe nwereike ibute ịkpaoke n'agbụrụ, okpukperechi, agwa dgz ga-aga mkpọrọ afọ ise ma ọ bụ kwụọ ụgwọ ego ruru nde naịra 10.
content_749	Ime mpụ ịntanet megide gọọmentị: Onye ọbụla zuru ụlọorụ gọọmentị ohi site n'ịntanet ga-eji isi ya kwụọ ụgwọ nke bụ ọnwụ (Death penalty).
content_749	Nke a mere na onye na-eme ihe ọbụla n'ịntanet marakwa na "ụkwụ na-aga wara wara, na anya na-ele zam zam na-ahụ ya."
content_749	Ihe onye iwu Cyber Crime nwụchịrị gwara BBC Igbo
content_749	Akụkọ ga-amasị gị:
content_749	Ọnya amaala ụkọchukwu 'sụgburu nne ya'
content_749	Etụ ịkwụ ụgwọ ụtụisi siri kpata mmechi ahia Abakpa dị n'Abakiliki
content_749	Ị ma ego ole ị ga-eketa ma ekee ụgwọ Naịjirịa ji ugbua?
content_750	Ndị ọgba bọọlụ
content_750	Dịka a ga-ahọpụtara ndị a ga-enye nturuugo maka etu ha si gbaa n'afọ gara aga, a họpụtala ndị ga-ezute ibe nagba nke mbụ na nke afọ a.
content_750	Ndị dịka Manchester City na Shaktar Donetsk zutekwara ọzọ n'afọ a, dịka ha zutere n'afọ gara aga, ebe Liverpool na Napoli zutekwara onwe ha ọzọ.
content_750	Nhazi ịkpeazụ Champions League apụtala
content_750	Ọsọ okara-ikpeazu Champions League esula
content_750	A họpụtara Virgil Van Dijk dịka nwoke kacha gbaa n'asọmpi Champions League nke afọ 2018/2019.
content_750	Ọ gbawara Lionel Messi na Cristiano Ronaldo etitkọtara ha atọ aka, napụ ha ihe nrite nke a.
content_750	Ndị ga-ezute ibe
content_750	N'otu A
content_750	PSG
content_750	REAL MADRID
content_750	CLUB BRUGGE
content_750	GALATASARAY
content_750	N'otu B
content_750	BAYERN MUNICH
content_750	TOTTENHAM
content_750	OLYMPIAKOS
content_750	CREVNA ZVEZDA
content_750	N'otu C
content_750	MANCHESTER CITY
content_750	SHAKTAR DONETSK
content_750	DINAMO ZAGREB
content_750	ATALANTA FC
content_750	N'otu D
content_750	JUVENTUS
content_750	ATHLETICO MADRID
content_750	BAYER LEVERKUSEN
content_750	LOKOMOTIV MOSCOW
content_750	N'otu E
content_750	LIVERPOOL
content_750	NAPOLI
content_750	FC SALZBURG
content_750	GENK
content_750	N'otu F
content_750	BARCELONA
content_750	BORUSSIA DORTMUND
content_750	INTER MILAN
content_750	SLAVIA PRAHA
content_750	N'otu G
content_750	ZENIT ST PETERSBURG
content_750	BENFICA
content_750	OLYMPIQUE LYONNAISE
content_750	RB LEIPZIG
content_750	N'otu H
content_750	CHELSEA
content_750	AJAX
content_750	VALENCIA
content_750	LILLE
content_750	A họpụtara Lionel Messi dịka ọkacha agba n'ihu nke asọmpi Champions League nke afọ 2018/2019.
content_750	A họpụtara Frenkie De Jong nke Ajax dịka onye egwu etiti kacha gbaa n'afọ 2018/2019.
content_750	A họpụtara Virgil Van Dijk nke Liverpool dịka oji azụ kacha gbaa n'afọ 2018/2019.
content_750	A họpụtara Alisson Becker bụ oche goolu nke Liverpool dịka "aka kacha chee goolu na Champions League 2018/2019".
content_750	Ndị na-akwado Chelsea, Tottenham, Liverpool, Manchester City, Real Madrid, Barcelona, Juventus nakwa otu egwuregwu ndị ọzọ chị obi n'aka.
content_750	Ha nọ na-eche ịnụ otu ebe ha ga-adabanye ma a malite nhọpụta otu ndị ga-anọ n'agba nke mbụ nke Champions League nke afọ 2019/2020.
content_750	E tinyere otu ndị a n'ite n'ite, ebe e si họpụta ndị ga-ezute ibe.
content_750	Otu ndị ọzọ dịka Bayern Munich, Juventus, Borussia Dortmund, Atletico Madrid nakwa Paris Saint Germain (PSG), bụkwa kpọkịrịkpọ ndị nwereike inye ndị mmadụ ọbara mgbalielu.
content_750	Dịka Liverpool bụ ndị buliri iko asọmpi a n'afọ 2018/2019, ndị ọbụla ga-abanye n'otu ha nwereike ịga banye 'chaplet' ha na mmiri.
content_750	Ndị nwere agba dịka Cristiano Ronaldo, Lionel Messi nakwa Virgil Van Dijk bụ ndị a họpụtara maka inye nturuugo, wụchikwara ebe ahụ.
content_750	Emume a mere na Monaco dị na mba Frans.
content_750	Akụkọ ga-amasị gị:
content_750	Anyị enweghị efe Ipob na Japan - Gọọmentị Naịjirịa
content_750	Ebu i nwereike ikotere onwe gị na soshial midia na-amaghị ama
content_750	Etụ ịkwụ ụgwọ ụtụisi siri kpata mmechi ahia Abakpa dị n'Abakiliki
content_750	Ihe nkiri a ga-amasị gị:
content_751	Rochas Okorocha
content_751	Rochas Okorocha
content_751	Aka chịburu Imo Steeti bu Rochas Okorocha ekwuola na ya ga na-abata Imo Steeti mgbe ọbụla ọ chọrọ.
content_751	Okorocha kwuru na onweghi onye maọbụ ndị ọbụna ga-egbochi ya ịba na steeti ya.
content_751	O kwuru nke iji zaghachi gọọmentị Emeka Ihedioha bụ nke nyere iwu ka anwụchie Okorocha mgbe ọbụla a hụrụ ụkwụ ya n'ala Imo.
content_751	Ụjọ nnyocha adịghị atụ m - Okorocha
content_751	Ihedioha na Okorocha a na-ama aka n'Imo?
content_751	PDP Imo state ekpeela Rochas Okorocha n'aka ndí uweojii
content_751	N'akwụkwọ ozi onye enyemaka mgbasaozi ya bụ Sam Onwuemeodo zipụrụ n'ehihie Fraidee, Okorocha kwuru na iwu ahụ Ihedioha nyere kụrụ afọ n'ala.
content_751	O kwuru na ọbụ okwu na ụka ka gọọmentị Ihedioha na-achọ kpatara o ji wee nye iwu dị otu ahụ.
content_751	"O gosikwara na Ihedioha na ndị ọrụ ya enweghị nsọpụrụ n'ebe iwu na-achị Naịjirịa dị."
content_751	Onwuemeodo kwuru na ọbụ ezie na Okorocha bizi n'Abuja ugbua, ọgaghị egbochi ya ịbata Imo Steeti mgbe ọbụla ọ chọrọ.
content_751	Ọ kpọrọ ụmụ Naịjiri ndị ihe ọma na-adị mma ka ha ghara ịtụ uche n'ihe gbasara i
content_751	Emeka Ihedioha, gọvanọ Imo steeti
content_751	BBC Igbo kọbuuru gị na gọvanọ Emeka Ihedioha nyere ikike ka anwụchie Okorocha ebe ọbụla a hụrụ ya na steeti ahụ.
content_751	Onye ndụmọdụ Ihedioha n'ihe gbasara mgbasaozi bụ Steve Osuji gwara BBC Igbo nke n'ụbọchị Fraịde.
content_751	Osuji kwụrụ na ebe Okorocha bụ nwata na-ekweghi na nne ya ga ehi ụra, ya bụ nwata agaghịkwa ehi ụra nke ya.
content_751	'Ngagharịiwe ụmụnwanyị Imo mere ziri ezi iji kwado Uloma Nwosu'
content_751	'Ndị kọmitii gọọmenti Imo steeti ji akwụkwọ ikike adigboroja' - Uloma Rochas Nwosu
content_751	Ihe ọbụla EFCC chọrọ ime ha mee ya dịka iwu siri kwuo- Rochas Okorocha
content_751	Osuji gara n'ihu kwuo na nke ahụ bụ ntụziaka gọọmentị Ihedioha nyere n'ihi na Okorocha aghọọla ọkwụrụ na-achọ ịkarị onye kụrụ ya.
content_751	O kwuru sị: "Anyi agaghị agba nkịtị ka Okorocha kpata nkwafu ọbara n'Imo steeti tupu anyị e mee ihe maka ya."
content_751	"Okorocha kwesịrị ịghọta na ọnọzighi n'ọchịchị."
content_751	"Anyị agaghịzị ekwe ka ọ kpọọ ọgbakọ ndị mmadụ ọzọ."
content_751	Osuji kwukwara na ntụziaka ahụ Ihedioha nyere emegideghi iwu n'ihi na ọbụ iji wee zọọ ndụ ma gbochie ọgbaaghara.
content_751	Ọ kọwakwara na ndị uweojii kwadoro ntuziaka ahụ.
content_751	Nke a na-abịa dịka ụfọdụ ụmụokorobịa wakporo Jasper Ndubuaku, bụ onyeisioche na-ahụ maka mweghachị akụnaụba gọọmentị Imo Steeti.
content_751	Ndubuaku kwuru na ọ bụ ndị otu Okorocha wakporo ya ma merụọ ya ahụ n'ụbọchị Tọọzdee.
content_751	Ihe onyonyo ebe a wakporo Ndubuaku agbaala kamgbe na soshal midia.
content_751	Dịka ihe onyoonyoo ahụ siri gosi, ụmụokorobịa ọnụọgụgụ ha buru ibu chụụrụ Ndubuaku chụbaa ya n'ọwa mmiri dọkachaa ya akwa.
content_751	Lee ihe onyoonyoo ahụ dịka otu a kpọrọ "Only In Imo State" siri kee na soshal midia "Facebook".
content_751	Jasper Ndubuaku bu onyeisi ngalaba na-ahu maka ịnakọta akụnaụba gọọmentị ndị mmadụ zuuru n'ohi
content_751	Ndubuaku si na ọbụ mgbe ọ gara ịnye Sịnatọ Okorocha Okorocha akwụkwọ si ụlọikpe maka akụnaụba ha sị o bụkọọrọ laa be ya, ka ụmụokorobịa ndị ahụ wakporo ya.
content_751	O kwuru sị: "Ha jicha ma mma ma okpiri wee wakpo m. Ekele dịrị Chineke na m ka dị ndụ".
content_751	Ọ gakwara n'ihu gụpụta ihe dị ndị ha sị na Sịnetọ Okorocha bụkọọra laa.
content_751	Maazị Ndubuaku sị na ha gunyere ụgboala karịrị iri isii nakwa ụgbọ mmiri anọ na-agbasi ike nke ọ sị na ọbụ ụlọọrụ "Niger Delta Development Commission" (NDDC) nyere Imo Steeti.
content_751	Ọ gakwara n'ihu kwuo na nke ọzọ bụ nnukwu ụgbọala e ji agbanwe ọkụ na-enwu n'okporo ụzọ a kpọrọ "street lights" na Bekee.
content_751	N'otu aka ahụ, ode akwụkwọ Imo Steeti bụ Uche Onyeaguocha, kwuru na ndị Imo niile ga-echebiri Okorocha ma nwụchie ya ngwangwa ọ tụrụ ụkwụ na steeti ahụ.
content_751	Onyeaguocha kwuru nke a oge ọ na-agwa ọtụtụ ndị mmadụ okwu na ogige ụgbọelu Imo Steeti.
content_751	O kwuru na ha ga-achụrụ Okorocha gaa ebe ọbụla ọ nọ ma rukwaa n'Ogboko bụ obodo ya.
content_751	BBC gbara mbo ịkpọ ndị uweojii iji mata ihe ha na-eme iji gbochie nnukwu ọgbaaghara ịdapụta na Imo Steeti.
content_751	Mana ọnụ na-ekwuru ndị uweojii bụ Orlando Ikeoku azaghị ekwentị ya. O zaghaghịkwa ozi anyị zigaara ya.
content_751	Ihe Okorocha kwuru
content_751	Sam Onwemeodo, ọnụ na-ekwuru Rochas Okorocha, gwara BBC Igbo na ihe niile Ndubuaku na-ekwu bụ asị asị.
content_751	N'ime akwụkwọ ozi o ziteere BBC Igbo, Onwemeodo kwuru na Ndubuaku kpọ ụmụokorobia ruru mmadụ 700 wee wakpo ụlọ Okorocha.
content_751	"Ọ bụ mgbe ha chọrọ iwakpo ụlọ Okorocha dị na Sipbat ka ndị mmadụ nọ nso ebe ahụ gbatara bị kwụsị ha".
content_751	Onwuemeodo kwukwara na onweghi ikike ụlọikpe ọbụla Ndubuaku ji wee bịa ije ahụ.
content_751	Ọ dọkwara gọvanọ Ihedioha aka na ntị ka ọ hapụ ị na-achụgharị Okorocha, kama ya gbado anya n'ọrụ ọchịchị e nyere ya ka ọ chịa.
content_751	Cheta na ọbụ Ndubuaku bu onye ndu ndị gara n'ụlọahịa nwa Okorocha bụ Uloma Nwosu ịga bukọrọ ihe ha sị na e zuru ezu.
content_751	Uloma Nwosu bụkwa nwunye Uche Nwosu bụ onye so dọọ ndọrọndọrọ gọvanọ n'otu ndọrọndọrọ ọchịchị "Action Alliance" (AA).
content_751	Nwosu rụburu ọrụ dịka onyeisi ndị ọrụ Okorocha oge ọ nọ n'ọchịchị.
content_751	Akụkọ ndị ga-amasị gị:
content_751	Anyị na-achọ ndị gburu Fada, gbaa ya ọkụ - Ndị uweojii
content_751	Fact Check: Ihe ị ga-eji mara nke bụ eziokwu maka njem Buhari na Japan
content_751	Etụ ịkwụ ụgwọ ụtụisi siri kpata mmechi ahia Abakpa dị n'Abakiliki
content_751	Mkpagbụ ụmụ Naịjirịa na South Africa ebidokwala ọzọ
content_751	Chi ndị Chelsea azọọla ha na Champions League nke afọ a?
content_751	Ihe nkiri ga-amasị gị:
content_752	Ụlọọrụ akwụkwọ njem ala Amerika
content_752	Amerika were udi ụlọọrụ a n' Abuja na Lagos
content_752	Ozi si n'ụlọọrụ nnọchiteanya mba Amerịka na Naịjirịa bụ nke Bekee kpọrọ "US Embassy" na-akọwa na ha agaghị eweleta ego ndị si Naịjirịa aga mba ha ga-akwụ iji nwete akwụkwọ ikike ịba be ha.
content_752	Ụlọọrụ ahụ sị na agbanyeghi na ha ma amaka mkpebi Naịjirịa iwelata ego ndi Amerịka na-akwụ maka "visa", ha enwetebeghi ozi n'aka ha.
content_752	Nigeria ebutuola ego ole ndị America ga na-akwụ maka 'visa'
content_752	Ihe mere Amerika anaghị enye visa n'Abuja ugbua
content_752	Lee ego ole ọ ga-efu gị inweta 'visa' Amerịka
content_752	Ha sịkwa na ọ bụ mgbe ha nwetara mkpebi a n'aka gọọmentị Naịjirịa ka ha ga-etinye anya na ego a na-ese okwu.
content_752	Ka o dị ugbua, a ka ga na-akwụ ya bụ ego e tinyere.
content_753	Ka mkpu na-ada maka ọnọdụ ụzọ si Enugwu gawa Owerre, nke mere ka ndị mmadu na-anọrụ elekere anọ n'ụzọ ha kwesiri ịnọ ọkachasị elekere abụọ na ọkara, BBC Igbo gara gbaa ya anya.
content_753	Ihe onyonyo a gosiri ihe anyị hụrụ ebe ometụtara ụzọ mebiri emebi.
content_754	Akanu-Ibiam Airport Enugwu
content_754	Mmechi e mechiri otu ọdọ ụgbọelu eji aga mba ụwa dị n'ọwụwa anyanwụ bụ ọdọ ogbuelu Akanụ Ibiam dị n'Enugwu a bụghịzi akụkọ eji nwayọ ekwu.
content_754	Ihe gọọmentị etiti kwuru na ọ bụ kpatara mmechi a bụ ka ha nwee ike rụọ ya ọrụ ka njem ndị mmadụ na-adị mfe.
content_754	A ga-emechi ọdụ ụgbọelu Enugwu n'Ọgọst 24
content_754	A ga-ewepụ "International" na Akanu Ibiam Airport?
content_754	Mmechi a abụrụla ihe oke echiche nye ndị njem ebe ọdọụgbọelu ndị ọzọ ha nwereike iji dị ezigbo anya dịka nke Owerri, Port Harcourt na Asaba.
content_754	Gụnyekwara na okporo ụzọ e si aga ebe ndị a adịchaghị mma nakwa ndị omekaome juru n'ụzọ.
content_754	N'ime akụkọ a BBC Igbo nyere ntuziaka etu onye njem si n'Enugwu ga-esi aga n'ọdọ ụgbọelu ndị ọzọ ahụ.
content_754	Nke bụ onye si ọdọ ugbọelu ndi ọzọ na Naịjirịa aga Igbo o mara nke ga-akarị ya mfe.
content_754	Ngwa, lezia ka o si kwụrụ:
content_754	A ka na-arụ ọrụ n'ọdọ ụgbọelu nke Enugwu
content_754	Ọdọụgbọelu Sam Mbakwe dị n'Owerri:
content_754	Onye ọbụla si ọdọụgbọelu Sam Mbakwe na-aga Enugwu ma ọ bụ si Enugwu na-aga ọdọ ụgbọelu a ga-agba okporoụzọ ndị gụnyere;
content_754	Enugwu - Okigwe - Owerri: Okporoụzọ a dị kilomita 145, ọ ga-ewe ihe dịka awa abụọ na nkeji iri ise na ise (2h 55min).
content_754	Enugwu - Okigwe - Orlu - Owerri: Okporoụzọ a dị kilomita 167, ọ ga-ewe ihe dịka awa abụọ nkeji iri ise na asaa (2h 57min).
content_754	Enugwu - Okigwe - Umuahia - Umuịkaa - Owerri: Okporoụzọ a dị kilomita 202, ọ ga-ewe awa atọ na nkeji iri abụọ (3h 20min).
content_754	Ọdọụgbọelu Port Harcourt:
content_754	Ọdọ ụgbọelu a bụ nke esikwa mba ofesi efelata maọbụ fegaa.
content_754	Onye ọbụla si ọdọụgbọelu Port Harcourt na-aga Enugwu ma ọ bụ si Enugwu na-aga ọdọ ụgbọelu Port Harcourt ga-agba okporoụzọ ndị gụnyere;
content_754	Enugwu - Okigwe - Owerri - Umuechem - Port Harcourt: Nke a dị kilomita 238, ọ ga-ewe awa anọ na nkeji iri ise (4h 50min).
content_754	Enugwu - Okigwe - Owerri - Umuakpụ - Port Harcourt: Ọ dị kilomita 237, ọ ga-ewe awa anọ na nkeji iri na anọ (4h 14min).
content_754	Enugwu - Okigwe - Umuahia - Okpuala - Chokocho - Port Harcourt: Ọ dị kilomita 239, ọ ga-ewe awa anọ na nkeji abụọ (4h 2min).
content_754	Ọdọụgbọelu Asaba dị na Delta Steeti:
content_754	Onye ọbụla si ọdọụgbọelu Asaba na-aga Enugwu ma ọ bụ si Enugwu na-aga ọdọụgbọelu Asa ga-agba okporoụzọ ndị gụnyere;
content_754	Enugwu - Abia - Awka - Onitsha - Asaba: Ọ dị kilomita 129, ọ ga-ewe awa abụọ na nkeji iri ise na abụọ (2h 52min).
content_754	Enugwu - Abia - Awka - Ogidi - Onitsha - Asaba: Ọ dị kilomita 137, ọ ga-ewe awa atọ na nkeji ise (3h 5min).
content_754	Enugwu - Agwu - Umuchu - Nnewi - Onitsha - Asaba: Ọ dị kilomita 183, ọ ga-ewe awa atọ na nkeji iri atọ na otu (3h 31min).
content_754	Kedụ ka ọnọdụ nchekwa okporo ụzọ ndị dị?
content_754	Na nso nso ọtụtụ okporoụzọ ndị dị n'ọwụwa anyanwụ nwere nsogbu nchekwa n'ihi oke ohi na ntọrị ndị mmadu  site n'aka ndị omekaome.
content_754	Nke a mere ndị mmadụ na-achị obi ha n'aka oge ọbụla ha na-agba n'ụzọ ndị a ka ọfọdụzie ugbu e mechiri ọdọụgbọelu Akanu Ibiam dị n'Enugwu.
content_754	Ndị njem echeela Air Peace ọkpọ n'Enugu
content_754	Mana gọvanọ Enugwu Steeti bụ Ifeanyi Ugwuanyi na ogbo ya nke Ebonyi Steeti bụ David Umahi ekwela nkwa ihiwe nchekwa nye njem si na Steeti dị iche iche.
content_754	N'okpro ụzọ dị gasi n'Enugwu, gọọmentị na-asụmị ọhịa iji gbochie ebe ndị omekome na-anọ.
content_754	N'otu aka ahụ, e hiwela ogige ndịagha ruru anọ n'okporoụzọ si Enugwu gawa Okigwe nakwa ndị uweojii n'okporoụzọ ndị ọzọ.
content_754	Dịka ọ dị ugbua amabeghi mgbe a ga-arụcha ọrụ n'ọdọụgbọelu Akanu Ibiam nke Enugwu.
content_754	Etụ ị ga-esi hazie njem gị
content_754	Nyocha njem gị, mata ọdọ ụgbọelu nke ga-akara gị mma, ijee mata ụgbọelu nke na-aga ebe ahu, kwụọ ụgbọ n'oge were malite.
content_754	Mana, matakwa na onweghi ụzọ ọbụla esi aga ihe dịka Enugwu na Ebonyi site ọdọ ụgbọelu ndị a dị ka o siri kwesi.
content_754	Ije ọma
content_755	Ahịa
content_755	Ahịa n'oge gboo.
content_755	Ahịa bụ ebe ndị mmadụ na-aga ere ihe ha nwere ma zụrụkwa ihe dị ha mkpa.
content_755	N'ala Igbo, ahịa nwere mpụtara dị oke mkpa n'ihi na e kwenyere na ma mmadụ ma mmụọ na-agbakọ n'ọgbọ ahịa.
content_755	Aruziwela ahịa Timbershade gbara ọkụ
content_755	Ọnụ ahịa ihe a na-ere n'ahịa adaala n'ezie?
content_755	Ọnụ ahịa osikapa ọ ga-arị ka ọ ga-ada?
content_755	N'ọtụtụ ebe n'ala Igbo, ọgbọ ahịa bụkwa ebe a na-anọ eme emume dị icheiche n'obodo, dịka ịgba mmọnwụ maọbụ ịgbapụta egwu, dgz.
content_755	Aha ahịa e nwere n'ala Igbo bụ Eke, Orie, Afọ na Nkwọ.
content_755	Kedụ ka aha ndị a si bido?
content_755	Ahịa Ugwuagba Obosi
content_755	Dịka Mazị Chiagozie Nnabuihe, onye ọkammụta asụsụ na omenala Igbo na mahadum Legọs si kwuo, nke a malitere kemgbe e kere ụwa.
content_755	Ọ kọwara na aha ahịa anọ ndị a bụ aha chi anọ nke Chukwu okike nyere ikike ilekọta ọwụwa anyanwụ, ọdịda anyanwụ, ugwu nakwa ndịda.
content_755	Ọ kọrọ sị: "Chukwu kere ụwa ebe ọ dị okirikiri, o wee zie anyanwụ ka o si n'aka nri na-aga njem ileta etu ihe siri dị n'ụwa ruo n'aka ekpe."
content_755	"Nke a mere e ji nwee ọwụwa anyanwụ na ọdịda anyanwụ."
content_755	"Chukwu zikwara ọnwa ka o si n'ihu maọbụ n'ugwu na-aga njem ruo na ndagwurugwu maọbụ ndịda."
content_755	"Nke a kewara ụwa ụzọ anọ nke kpatara Igbo ji nwee ahịa anọ na-anọchịte akụkụ anọ nke ụwa."
content_755	BBC Igbo kpọtụkwara ọka nkuzi Nkechi Nwokoye, onye bụkwa onye nkuzi asụsụ na ọdịnala Igbo na mahadum Nnamdi Azikiwe dị n'Ọka.
content_755	Nwokoye kwuru na ahịa ọbụla nwere chi ọ bụ.
content_755	O kwuru sị: "Eke, Orie, Afọ, Nkwọ, ha niile bụcha arụsị nke nnanna anyị ha na-efe n'oge gboo."
content_755	"Nke ọbụla n'ime ha nwere ihe ọ bụ. Aha ọbụla n'ime ha nwere ihe ọ pụtara."
content_755	"Mana o nweghi onye ma ihe e jiri baa ha aha ndị ahụ maọbụ mpụtara aha ndị a."
content_755	Nkwenye ndị Igbo gbasara aha ahịa ha
content_755	Ọgbọ ọkụkọ
content_755	Nnabuihe kọwara na ndị Igbo kwenyere na mmadụ na-adị ndụ naanị abalị anọ: Eke, Orie, Afọ na Nkwọ.
content_755	O kwuru sị: "Afọ, ọnwa nakwa izu ndị Igbo bụ naanị abalị anọ"
content_755	"Ị nọrọgodi ndụ ruo otu puku afọ, ọ bụ naanị abalị anọ."
content_755	"Nke ị nọghị n'eke, ị nọrọ ya n'orie, nke ị nọghị n'orie, ị nọrọ ya n'afọ, nke ị nọghị n'afọ, ị nọrọ ya na nkwọ."
content_755	A na-ejikwa aha ahịa agụ mmadụ aha.
content_755	Aha ndị a gụnyere Okeke, Okorie maọbụ Okoye, Okafọ, Okonkwọ, Nweke, Nworie maọbụ Nwoye, Nwafọ, nakwa Nwankwọ.
content_755	Nke ụmụnwanyị bụ Mgbeke, Mgborie, Mgbafọ, na Mgbankwọ maọbụ Mgbọkwọ.
content_755	Etu e si ehibe ahịa
content_755	Ndị aha kwuru n'ọnụ ihe oriri adaala n'Ọwụwa Anyanwụ Naijiria
content_755	Tupu e hibe ahịa ọbụla n'ala Igbo a ga-achụ aja.
content_755	Nnabuihe kwuru na ọ na-abụkarị isi mmadụ ka a na-eji achụ aja dị otu a.
content_755	Mana ọ ga-abụ isi 'onye ara', ọ bụghị onye ahụ zuru oke.
content_755	"Nke ahụ kpatara na mmadụ rịawa ara, ma o rubeghi n'ahịa tụtụrụ ihe, a ka nwere ike ịgwọta ya.
content_755	"Mana onye ahụ ruo n'ahịa tụtụrụ ihe maọbụ rahụ ụra ebe ahụ, ara ahụ agaghịzi enwe ngwọta."
content_755	Ahịa ọbụla n'oge gboo na-enwe ukwu osisi dị na ya.
content_755	Ọ bụ n'ukwu osisi ahụ ka a nọrọ chụọ aja e ji hibe ya bụ ahịa.
content_755	Osisi ahụ bụkwa ihe ịgba ama na e hibere ahịa ebe ahụ, dịka Nnabuihe siri kwuo.
content_755	Etu e si azụ ahịa mgbe gboo
content_755	Mgbanwe ka a na-agbanwe ngwaahịa n'oge gboo.
content_755	Mgbe gboo, mgbe elu bụ ala ọsa, anaghị eji ego azụ ahịa.
content_755	Ihe a na-eme na ahịa oge ahụ bụ 'mgbanwe' maọbụ 'weta isi bịa were isi'.
content_755	Onye nwere ji ga-abịa gbanwere ede, ebe onye nwere anụ ga-abịa gbanwere azụ.
content_755	Mana ka oge gatụrụ, e mechara were ego ayoro were na-atụ mgbere ahịa.
content_755	Ego ayoro
content_755	Ọmụmaatụ ahịa ndị a ma ama n'ala Igbo
content_755	Ugbua, ahịa Igbo a kacha mara amara bụ otu Nkwọ Ọnịcha nke a na-akpọ "Onitsha Main Market" na Bekee.
content_755	A na-eche na ọ bụ ya bụ ahịa kacha buo ibu n'ọdịda anyanwụ Afrịka.
content_755	E nwekwara Eke Ọka, Nkwọ Nnewi, Eke Ekwulobia, Afọ Nnobi dgz. Ha niile dị n'Anambara steeti.
content_755	Ị gaa na steeti Imo, Orie Amarakụ bụkwa ahịa a ma ama na mpaghara Ọlụ dị n'Imo Steeti.
content_755	Ndị ọzọ dị n'Imo steeti bụ Eke Ọnụnwa, Afọ Ugiri, Nkwọ Achị, dgz.
content_755	Enugwu nwere Eke Obinagu, Afọ Obollo, Orie Ezeagụ, dgz.
content_755	N'Ebọnyị, ị ga-anụ maka Eke Imoha nke dị n'Onueke, Ezza, e nwekara Eke Afikpo, Orie Amasịrị, dgz.
content_755	Ndị Abịa nwere ahịa Eke ọha dị n'Aba, Orie ụgba n'Ibeku, Nkwọ Amachi na Nsulu, Ngwa, Eke Uzuakọlị dgz.
content_755	Akụkọ ndị ọzọ ga-amasị gị:
content_755	Uru ịjụ ajụjụ bara tupu alụmdi na nwunye
content_755	Aga m abata Imo mgbe ọbụla m chọrọ, onweghi ihe ga-eme m - Okorocha
content_755	Ị nwereike kote buru maka ihe idere na soshal midia
content_755	Ihe nkiri ga-amasị gị:
content_756	Ndị ọkada a nwụchiri
content_756	Ndị uweojii nke Legos steeti ekwuola na ha enyochaala mmadụ 123 sitere Jigawa bata Legos ma onweghị ihe dị njọ ha hụrụ.
content_756	Bala Elkana bụ ọnụ na-ekwuru ndị uweojii na steeti ahụ na-akowa na ndị uweojii enyefeela ndị a n'aka gọọmenti nke Legos ma na-atụ anya na gọọmentị Legọs ga-ahapụ ha.
content_756	Kama okwuru sị na mmadụ 123 a ga-eso usoro gọọmenti Legos steeti tupu ha ebido jiri ọgbatumtum ha agba ọkada.
content_756	Cheta na gọọmentị Legọs steeti ekwuola etu aka ha si kpata ọtụtụ ndị si Ugwu Awụsa wụbanye obodo ha.
content_756	Ha kwuru na ha nwụchiri mmadụ 123 kwuru na ha bụ ndị ọkada, ka ha ji ụgbọala gwongworo buru ọkada 48, bata na Legọs.
content_756	Miyetti Allah chọrọ ka e nye ha ọrụ nche Ọwụwa Anyanwụ
content_756	A na-egbu ndị mbịarambiara kwa mgbe kwa mgbe na South Africa
content_756	Mmiri eriela ndi na-aga Yurope
content_756	Otu onye n'ime ndị a nwụchiri kpọrọ onwe ya Shuaibu Haruna, kwuru na ọ hapụrụ nwunye ya na nwa ya nwoke na Jigawa, bịa Legọs ka o jiri ọkada ya kpatanwuo akụ o ji elekọta ezinaụlọ ya.
content_756	Dịka gọọmentị Legọs steeti si kwuo n'elu Twitter ha, ọ bụ ndị mmadụ gbaara ha ama dịka ha kwuru na agwa ha nọ na-akpa n'ime ụgbọala ahụ bu ha edochaghị ha anya.
content_756	Ọkwọụgbọ bu ha na gwongworo ahụ kọwara etu e si kwụọ ya ụgwọ ka o buru ha bute Oshodi dị na Legọs.
content_756	Mana ka a gbachara ha ajụjụ ọnụ, enweghi ihe a chọtara n'aka ha.
content_756	Kọmishọna na-ahụ maka gburugburu na ihe gbasara mmiri nke steeti ahụ bụ Tunji Bello nakwa kọmishọna na-ahụ maka njem bụ Abimbola Oladehinde so kpaa nkata e ji nwụchie ha.
content_756	Akụkọ ga-amasị gị:
content_756	Etu e si nweta aha ahịa anọ dị n'ala Igbo
content_756	Aga m abata Imo mgbe ọbụla m chọrọ, onweghi ihe ga-eme m - Okorocha
content_756	Gaanụ mee nzukọ kwụsị ọgụ na mgba ndị Tiv na Jukun - Buhari
content_757	Ndị Man Utd
content_757	Ọ fọrọ obere ihe ka ndị Manchester United gbara aka pọintị taa, dịka ndị Southampton na-ele ha ọbịa chasiri ha ọkụ ike.
content_757	Goolu Daniel James nyere na nkeji 10 e ji bido bọọlụ ezughi inye ha mmeri na-agụsi ha ike kemgbe Crystal Palace gwọrọ ha ara n'izu gara aga.
content_757	Crystal palace anyakasịala Man Utd ka gwongworo ike ụwa gwụrụ
content_757	Liverpool agwọọla Arsenal ka abacha e tinyere ose Nsukka
content_757	Man Utd na Wolves ekpeela udo n’alụmdinanwunye ha
content_757	Goolu a mere ya nke atọ James nyerela n'ime egwuregwu anọ ọ na-agbara Man Utd kemgbe ha zụtara ya.
content_757	Jannik Vestergaard nke Southampton ji isi tawarie neetị David de Gea na nkeji 58, iji gosi Man Utd na ha akpọtaghị ha n'ụlọ ha ịgba ha nkiri.
content_757	Goolu ahụ bụkwa nke mbụ Vestergaard na-enye kemgbe ọ gbawara n'Ịngland.
content_757	N'agbanyeghi na e mechara chụpụ Kevin Danso nke Southampton na nkeji 73, Man Utd anyụghị anwụ nke ha ji agbọ ụja.
content_757	Ka ọ dị ugbua, Man Utd enwetala pọintị ise n'ime 12, nke mere ka ha nọrọ n'ogogo anọ na tebulu Premier League.
content_757	Ebe Southampton nwere pọịntị anọ.
content_757	Man Utd ga-ezute Leicester City bụ ebe nwaafọ Naịjirịa bụ Wilfred Ndidi na-agba, ụbọchị 14 nke ọnwa Septemba.
content_758	Zouma
content_758	Agbanyeghị na Chelsea ji ọkpụ goolu abụọ mechie agba nke mbụ n'asọmpi a, Sheffield United dọkatara abụọ ji nara ha ọchị n'ọnụ na ngwụcha agba nke abụọ.
content_758	Ọ bụ Tammy Abraham nyere goolu abụọ nke Chelsea nwetere na ya bụ egwuregwu.
content_758	Ikuku ekuola a hụ otele Chelsea
content_758	Akụ Chelsea efechaala daara Liverpool
content_758	Lampard ahụbeghịkwa ụkwụ ya na Chelsea
content_758	Callum Robinson dọtarala Sheffield otu goolu ka o ji elekere 45 banye n'ime agba nke abụọ.
content_758	Onye egwu Chelsea bụ Kurt Zouma na-atagbu onwe ya n'ụta makana ọ bụ ya nyere otu na goolu nke mere ya abụọ abụọ.
content_758	Zouma nyere goolu mere ka Sheffield sata abụọ Chelsea nyere ha
content_758	Ihu onye ndu Sheffield bụ Chris Wilder bụ sọ ọchị mgbe egwuregwu a biri, ebe Frank Lampard nọ na-ajụ onwe ya ebe gwongworo a kụrụ ya si mapụta.
content_758	Ndị ọzọ ọchị adịghị n'ihu bụ ndị na-akwado Chelsea.
content_758	Lee ihe ha na-ekwu na soshal midia:
content_758	O nwere ndị sị na ọ bụ onyeisi ha bụ Cesar Azpilicueta bụ isiokwu.
content_758	Nwekwaa ndị na-ebo ndị na-eche azụ, nke Azpilicueta bụ otu n'ime ha, ebubo na ọ bụ ha kpara goolu gara Chelsea.
content_759	Ọwụwa anyanwaụ
content_759	Ndị gọvanọ ọwụwa anyanwụ Naịjirịa
content_759	Gọvanọ ndị na-achị steeti dị iche iche n'Ọwụwa Anyanwụ ekpebiela na iwu ga-emegide ịchị ehi na-agagharị na mpaghara ahụ.
content_759	Ha mere mkpebi a na nzukọ pụrụiche ha nwere n'Enugwu taa.
content_759	Ha machichara ndị ọchịehi ibu egbe AK47 ma o bụ mma agagharị.
content_759	Ọchịehi nabata nụ mkpapụta ala - Ugwuanyi
content_759	Aka akparala onye Fulani ọchịehi bu akpa mgbọegbe akpagharị
content_759	Ndị Gọvanọ a kwuru na ndị nchekwa steeti ha niile ga-eso hibe iwu a.
content_759	Onye mgbasa ozi nke Gọvanọ Ebonyị steeti bụ Mazi Emmanuel Uzo gwara BBC na nke a bụ maka nchekwa obodo ndị dị n'Ọwụwa Anyanwu.
content_759	Ụzọ gwara BBC na ndị Gọvanọ Ọwụwa Anyanwụ ga-edegara Onyeisiala bụ Mohhammadụ Buhari akwụkwo, ka enwe nzụkọ ha na ọnyeisiala na ndị isi ngalaba nchekwa n'Naijirịa maka usoro a ga-eji weta udo n'Ọwụwa Anyanwụ.
content_759	O kwukwara na n'oge na adịghị anya, na ndị Gọvanọ steeti ọzọ n'Ọwụwa Anyanwụ ga ehibekwa ngalaba ndị na-echekwa ime ọhia a kpọrọ 'Forest Guard' dịka e si nwee n'Enugwu Steeti.
content_759	N'otu aka ahụ, ha hiwekwara atụmatụ a ga-eji ụgbọelu chụpụsịa ndị omekome nọ n'ọhịa n'Ọwụwa Anyanwụ ma hiwekwa otu ga na-ahụ maka nchekwa nke ndị Abel Obi Umahi bụbụ ọchịagha ga-anọ n'isi ya.
content_759	Emechiela ọdọ ụgbọelu Akanu Ibiam maka nrụgharị ga ebugote ya na ọnụdụ ọdọ ụgbọelu nke Abuja
content_759	Otu ihe ọzọ ha kwukwara maka bụ ọdọ ụgbọelu Akanu Ibiam, bụ nke ha sị Minista na-ahụ maka ụgbọelu kwere nkwa na a ga-arụ n'ọnwa Decemba nke afọ a.
content_759	Ha sịkwa na a ga-ahazi ọdọ ụgbọelu Sam Mbakwe nke dị na Owerre ka ọ nabata ụgbọelu kwesiri ịga Enugwu ma hụ na nchekwa dịrị ndị na-eme njem.
content_759	Akụkọ ga-amasị gị
content_759	Etu e si nweta aha ahịa anọ dị n'ala Igbo
content_759	Egbuola ndị agha Naịjirịa asatọ n'Borno steeti
content_759	FBI List: 'Akụkọ ndị Igbo ji intanet ezu ohi mere ndị ala ọzọ na-akparị anyị'
content_759	'Anyị ga na-arụpụta mkpịsị odee nde 15 kwa afọ n'Enugu'
content_760	Eke na Ukeh
content_760	Ụmụ Igbo gosiri na ha bụ atakata a gbọọ dịka ha so kpokọọ ọla dị iche iche n'asọmpi Africa Games e mere na mba Moroko n'ọnwa Ọgọstụ 2019.
content_760	Igbo nwere mmadụ n'ezie. Nke a gosiri onwe ya n'asọmpi a, dịka ha nọ na-atụtụ ọla n'akanri na akaekpe.
content_760	Ụmụnwaanyị Igbo mere ihe ụmụnwoke emenwughi
content_760	Ị che na ndị Naịjirịa adịghị n'otu? Lee ihe ise na-ejikọta anyị niile
content_760	Maduka Okoye bụ ochee bọọlụ ọhụrụ Nigeria ụmụnwaanyị na-anwụrụ
content_760	Naịjirịa nwetara mkpokọta ihe nrite 127 n'asọmpi a, mana lee ndị Igbo so tụkọta ihe nrite ndị ahụ.
content_760	Eze Joy Ogbonne
content_760	N'afọ naanị 15, o debanyela aha ya n'aha a gaghị echefu ọsịsọ n'ụwa asọmpi ibuli igwe Naịjirịa.
content_760	Ogbonne a mụrụ ụbọchị isii nke ọnwa Juun 2004, gara asọmpi ahụ bụrụ 'agụ'.
content_760	Nwaada a kpokọtara ọlaedo atọ.
content_760	Ọ bụ onye Ebonyi steeti.
content_760	Amalaha Joy Chika
content_760	A machiri ya isonye n'egwuregwu a afọ abụọ n'afọ 2014 iji taa ya ahụhụ maka ọgwụ ike a chọtara n'ahụ ya
content_760	Amalaha a mụrụ ụbọchị 28 nke ọnwa Ọktoba 1997, ji aka na-ekpokọ ọla n'asọmpi ibuli igwe e ji akpụ ụzụ.
content_760	O nwetara otu ọlaedo na ọlaọcha abụọ na nke afọ 2019 a.
content_760	N'afọ 2014, o nwetara ihe nrite ọlaedo n'asọmpi Commonwealth, mana a napụrụ ya mmeri ahụ makana a chọtara 'ọgwụ ike' n'ahụ ya.
content_760	Ọ bụ onye Abịa steeti.
content_760	Kalu King
content_760	A mụrụ ya n'Enugwu steeti
content_760	Kalu a mụrụ ụbọchị 11 nke ọnwa Nọvemba 1995, tụtụchara ọla atọ a na-enye n'asọmpi ibuli igwe.
content_760	O nwetara otu ọlaedo, otu ọlaọcha na otu ọlanchara.
content_760	Ọ nọchitekwara anya Naịjirịa n'asọmpi Commonwealth nke afọ 2014.
content_760	Eke Uche Devon
content_760	Ọ bụ onye Naịjirịa mbụ na-enweta ọlaedo na "gymnastics" n'asọmpi All African Games
content_760	Eke a mụrụ ụbọchị 12 nke ọnwa Ọgọstụ 1997, nwetara ọla abụọ n'imegharị na ịgbatị ahụ nke a kpọrọ 'Gymnastics'.
content_760	O nwetara otu ọlaedo na otu ọlanchara.
content_760	Ọ bụ onye Amaukwu, Imo steeti a mụrụ na mba Amerịka.
content_760	Akano Desmond
content_760	Akano a mụrụ ụbọchị 30 nke ọnwa Septemba 1997, nwetara ihe nrite abụọ n'asọmpi ibuli igwe.
content_760	O nwetara ọlaọcha abụọ.
content_760	Ọ bụ onye Imo steeti.
content_760	Nwaokolo Augustina Nkem
content_760	Nwaokolo a mụrụ ụbọchị 12 nke ọnwa Disemba 1992, nwetara ihe nrite atọ n'asọmpi ibuli igwe.
content_760	O nwetara ọlanchara atọ.
content_760	O ritekwara ọlaedo n'asọmpi Commonwealth nke afọ 2010.
content_760	Ukeh Uchechukwu Deborah
content_760	Ọ bụ onye Enugwu steeti
content_760	Ukeh a mụrụ ụbọchị 12 nke ọnwa Nọvemba 1996, nwetara ihe nrite abụọ n'asọmpi 'Badminton'.
content_760	O nwetara otu ọlaedo na otu ọlaọcha.
content_760	Ọlaọcha ya bụ nke ya na Dorcas Adesokan so pịata.
content_760	Ndị a niile bụ ndị nwetara ihe nrite karịrị otu.
content_760	Ndị Igbo ndị ọzọ sokwa nweta ihe nrite dịka n'ọsọ, bọọlụ nakwa egwuregwu ndị ọzọ.
content_760	Akụkọ ndị a ga-amasị gị:
content_760	Ojiegbe alaala ndụ mmadụ ise n'iyi n'Amerịka
content_760	Gọvanọ Ọwụwa Anyanwụ amachiela ịchị ehi agagharị
content_760	Etu e si nweta aha ahịa anọ dị n'ala Igbo
content_760	Ihe nkiri a ga-amasị gị:
content_761	Emume oja
content_761	Egwu bụ ihe e ji mara ndi Igbo. Igbo bụkwa ndị egwu na-amasị nke mere na ị ga-ahụta ya n'ihe dị iche iche Igbo na-eme.
content_761	Ma ọ bụ ihe aṅurị, maọbụ ihe nwute, Igbo nwere egwu ha nwere maka emume ndị a.
content_761	Igbo na-asị na agadị nwaanyị anaghi aka nka n'egwu ọ maara agba, nke mere na edemede a ga-egosipụta ụfọdụ egwu e ji mara ndị Igbo.
content_761	Kedụ uru akụkọ ifo baara ndị Igbo?
content_761	Etu e si nweta aha ahịa anọ dị n'ala Igbo
content_761	Uru 12 ọmụ baara ndị Igbo
content_761	Ọ bụghị iwu na egwu a niile bụ ndị Igbo bidoro iti ha, kama ọ na-amasị ndị Igbo, nke mere na e jizi ya mara ha.
content_761	BBC Igbo juru ọkachamara n'ihe gbasara egwu Igbo na Mahadum Nnamdi Azikiwe dị n'Ọka bụ Gerald Maduabuchi Eze, ajụjụ maka isiokwu a, soro anyị ka ị mụta ihe ọ gwara anyị:
content_761	1) Egwu 'Highlife'
content_761	Eze sị na 'Highlife' bụ egwu na-amasị ndị Igbo nke ọma.
content_761	Ọ sị na o nweghị onye ga-asị lekwa ebe 'Highlife' siri bido, mana ụfọdụ na-ekwu na o sitere na mba Gana.
content_761	E ji ụbọ latrik mara egwu 'Highlife'
content_761	Akwụkwọ 'Encyclopedia Britannica' kọwara na "Highlife" bidoro na ngwụcha nchịkọta oge ndị Bekee kpọrọ "19 century".
content_761	Akwụkwọ a na-achịkọta amamihe kọwakwara na ọ bụ egwu ọdịnala na nke Bekee kpọrọ "Jazz" ka e ji mejuputa Highlife.
content_761	Eze kwuru na "otu ihe anyị ma bụ na Gana, Naijirịa na Siriya Lone nwere aka n'ihe gbasara mbido egwu Highlife.
content_761	"Ị nwereike ịsị na mba atọ ndị a nwere aka n'ihazi egwu Highlife ka ọ bụrụ ihe ọ bụ taa."
content_761	Ọ sịkwa na tupụ a kpọwa ya Highlife, aha e jibu mara ya bụ "Pammy Music".
content_761	Dịka aha ya bụ Highlife, ọ bụ naanị ndị ọgaranya ka a na-akporọ egwu a, mana ka oge na-aga mmadụ niile bidoro gewe Highlife.
content_761	Ndi ọkammuta n'ihe gbasara egwu dịka Eze na-akọwa na o nwereike ịbụ mgbe ndị ọcha bịara Afrịka ka ha kuziere ndị Afrịka etu e si akpọ ụbọ.
content_761	Ka oge na-aga, ndị Afrịka bidoro were ụbọ na-agụ egwu akụkọ ifo na egwu ọdinala ndị ọzọ.
content_761	Nke a kacha bụrụ ihe ngosi na-akọwa etu Highlife siri bido.
content_761	Gịnị mere Ras Kimono?
content_761	Ras Kimono: Ihe ndị mmadụ na-ekwu
content_761	Njirimara
content_761	Ị gee Highlife nke ọma, ị ga-anụ ụda ọdinala na ụfọdụ ihe egwu bụ njirimara ndị Afrịka.
content_761	Akụrụngwa egwu kacha pụọ iche na Highlife bụ ụbọ Bekee nke a na-akpọ 'Electric Guitar'.
content_761	Ịgba, ekwe, ịchaka na ụfodụ ngwa ndị ọzọ na-eso n'egwu Highlife.
content_761	Ndị ọsụ ụzọ
content_761	Igbo niile gburugburu na-akpọ egwu Highlife, ọkachasị ndị Anambara steeti.
content_761	Ụfọdu ndị mere ka e jiri Highlife mara ndị Igbo bụ Prince Nico Mbarga, Osita Osadebe, Oriental Brothers na Oliver De Coque.
content_761	2) Egwu Ekpili
content_761	Mbido
content_761	Ekpili bụ egwu nnanna anyị ha bidoro nke mere na o nweghị onye nwere ike ikọwali mgbe o jiri bido.
content_761	Njirimara
content_761	O bụ ọkpọkọrọ, ịchaka na Ekpili bụ ngwa egwu mere ka egwu a pụọ iche.
content_761	Egwu Ekpili na-abukarị 'a kpọọ a zaa'.
content_761	Ihe nke a pụtara bụ na otu onye na-agụ, ndị egwu ya azaa ya.
content_761	Iri ji Mbaise kpọtụrụ akpọtụ
content_761	Lee ka e si eri ji ọhụrụ n'Alaigbo
content_761	Dịka Akunwafor Obiligbo si agụ ya, I nwere ike inụ ihe dịka 'Nwanne jirikwa nwayọọ oo'
content_761	A zaa ya sị 'Ooo Obiligbo onye ọma'.
content_761	Dịka ọ dị ugbua, ụfọdụ ndị egwu na-etinyekwa ngwa egwu ndị agba ọhụrụ dịka Ubọ Latrik na 'piano'.
content_761	Onye na-agụ egwu ekpili mara etu e si etu dike aha ka o mee ihe o ji bụrụ dike.
content_761	Ịchaka na Ọkpọkorọ
content_761	Ndị ọsụ ụzọ
content_761	Ọ bụ ndị Anambara ọkachasi ndi Ọnịcha, Nsugbe, Nteje, Aguleri dgz. na-agụkarị Ekpili.
content_761	Morocco Maduka gbanwere egwu Ekpili nke mere ya ka ọ tọkwuo ụtọ.
content_761	Ọ bụ ndị dịka Akunwafor Ezigbo Obiligbo, Emeka 'Morocco' Maduka, Oliver Sunday Akanite (Oliver D'Coque) na Ozoemena Nwansugbe ndị na-etinyekwa ụbọ oyibo na Piano ka e ji ya mara.
content_761	Ugbua
content_761	Ọ bụrụ mgbe gboo, onye na-eti egwu Ekpili anaghi agụ ya maka ego.
content_761	Nke a mere na onye omekome anaghị anọ ebe onye na-eti egwu Ekpili na-eti egwu .
content_761	Maka na onye egwu Ekpili ga-agwa ya ihe ọjọọ ọ na-eme n'ihu ya.
content_761	I ga-egbu ụdịrị ichi a egburu mgbe gboo?
content_761	'E ji m ngwa egwu a etipụta egwu Igbo ka omenaala anyị tọọ atọ'
content_761	Mana anyị amaghịzị ma ọ ka dịkwa etu a.
content_761	Ụmụ ụmụ Obiligbo ka na-etikwa egwu dịka nnanna ha siri tie.
content_761	Okpuozor na Akunwafor - ụmụ ụmụ ka na-etikwa egwu ka papa nnukwu ha.
content_761	3) Egwu Njima
content_761	Mbido
content_761	Dịka Ekpili, Egwu Njima bụ egwu nnanna anyị ha bidoro nke mere na o nweghị onye nwereike ịkọwa mgbe o jiri bido.
content_761	Njirimara
content_761	Etu e si agụ Njima na-egosiputa mmekọrịta dị n'etiti ngwa egwu na onye na-agụ ya.
content_761	Ngwa egwu e jiri mara Njima gụnyere Ọja, Ogene, ekwe na Ịgba mgbe ụfọdụ.
content_761	Ọ na-adị ka abụ nke ndị Bekee na-akpọ 'Lead and Chorus'.
content_761	Dịka Perikoma siri gụọ: "M weere udọ ka m kwụgbuo nwanne m mana obi nwanne mere m o."
content_761	"M were ka m gbuo nwannem mana obi nwanne mere m o"
content_761	Ndi egwu ya agụọ: "Izu ka mma na nne ji ka ị mara"
content_761	Ọkammụta ihe gbasara egwu Gerald Eze n'afụ Ọja
content_761	Ọ bụkwa n'egwu Njima ka ị ga-ahụ onye na-agu egwu ka nye na Oja ma ọ bụ Ekwe na akparịta ụka.
content_761	Ndị ọsụ ụzọ
content_761	Ọ bụ Mezuo Okoye (Pericoma) mere ka ndị mmadụ mara egwu Njima.
content_761	4) Egwu Ogene
content_761	Ewgu Ogene na-akpali mmụọ mmadụ
content_761	Mbido
content_761	Onye ka anyị ga-ajụ etu egwu ogene siri bido?
content_761	Anyị a ga-ajụ ndị Enugwu steeti?
content_761	O nweghị ebe e dere sị lekwa etu egwu ogene siri bido.
content_761	Njirimara
content_761	Ihe e ji mara Egwu Ogene bụ na ọ na0-abụkarị Ogene mkpi.
content_761	A na-enwe nke Nne Ogene na Oke Ogene.
content_761	Ihe mere e ji alụ nwaanyị n'ozu n'ala Igbo
content_761	Ihe mere Ebonyi state ji bụrụ "elelịa nwa ite"
content_761	Nne Ogene na-ada nwayọ ebe nke na-adasi ike bụ Oke Ogene.
content_761	Ndị a na-eche bidoro egwu Ogene bụ ndị Enugwu Steeti.
content_761	Mana ka ọ dị ugbua, ị ga-enweta ya taata n'Ọka, Ụmụuchu, Enugwuukwu na ọtụtụ ebe n'Anambara Steeti.
content_761	Ụfọdụ ndị na-eti egwu Ogene dịka UduBunch, na-etinye nke ha ịgba.
content_761	Ụfodụ na-etinyezi ọja, udu na ịchaka.
content_761	Ndị ọsụ ụzọ
content_761	Ọ bụ ndị Egwu Ubo Amaọdụ nke Ọkụnanọ bu ụzọ tie egwu ogene ma ree ya dịka ahịa.
content_761	Ndị dịka Shidodo na-etinye nke ya opi na ngwa egwu ndị ọzọ, Malaịka so na ndị mere ka egwu a wuwe ewu.
content_761	Anyị sị ka anyi dewe maka egwu Igbo, anyị agaghị edecha edecha.
content_761	E ji ụbọaka mara 'Area Scatter'
content_761	Ndị dịka Area scatter, Nelly Uchendu na Mike Ejeagha bụ ndị dị mkpa n'ihe gbasara egwu Igbo.
content_761	Kedụ egwu ndị ọzọ ị ma?
content_761	Lee Akụkọ ga-amasị gị
content_761	Egwu ejidela ndị mmadụ na Portharcourt maka nwaagbọghọ ọzọ a tọgburu
content_761	Ụmụnwaanyị Abia state aha ha na-ada ụda na Nigeria
content_761	I nwere ala? Lee ihe ọ ga-eri gị ịrụ ụlọ aka gị
content_761	Etu ị ga-esi ama ma ị ga-atụnyeli nwaanyị ime
content_761	Ihe nkiri a ga-amasị gị:
content_762	Arsenal na Tottenham
content_762	Arsenal na Tottenham
content_762	Egwu tara akpụ mgbe Arsenal an Tottenham Hotspur pịakọrịtara nkụ n'ọgbọegwu Emirate na mgbede Sọnde.
content_762	Arsenal malitere ịzọ onwe ha azọ mgbe Eriksen nke Tottenham tinyere goolu mbụ ha na nkeji 10 amalitechere ya bụ egwu.
content_762	Onye ga-eri aja n'ime Arsenal na Tottenham?
content_762	Liverpool asụọla atịkpa fenye Tottenham ajụ n'anya
content_762	Arsenal asụọla Napoli akwụ n'Emirates
content_762	Ka a na-ekwu nke a, Kane were penariti tinyere Tottenham goolu nke abụọ ha nke mere ka ụwa gbaa Arsenal gharị n'oke ehihie.
content_762	Obi kooro Arsenal n'elu ka Tottehman jidere ya bụ ọnọdụ ruo mgbe achọrọ ịpụ ezumike bụ mgbe ha jiri chiri ọkụ sowe Tottenham n'azụ.
content_762	Mgbe ọfọrọ naanị otu nkeji ka oge ezumike kụrụ ọnụ ka Lacazette tinyere otu mpio ndị Tottenham  iji mee ka ndị otu ha kuda ume.
content_762	Mpempe akwụkwọ ịdọ aka na ntị nwụrụ ọnwụ na ya bụ asọmpị dịka Tottenham ritere ise, Arsenal rite anọ.
content_762	Mgbe abatara ya bụ ezuike, Tottenham gbara mbọ ka ha were otu ọkpụ mara ya n'elu were laa mana ume ha ezughị ya dị ka Aubameyang tinyeere ha aja na garị site na-inye otu goolu na nkeji iri asaa na otu bụ nke mere na ike ha ha nhatanha.
content_762	Ya bụ egwu bọọlụ biri na Arsenal 2 - 2 Tottenham Hotspur
content_762	Akụkọ ga-amasị gị
content_762	Egwu anọ e ji mara ndị Igbo
content_762	Ụmụ Igbo ghọrọ 'agụ' n'asọmpi Africa Games 2019
content_762	Pope Francis ewerela nwapem gbalahụ ọgbachi
content_763	Ihu ọdọ ụgbọelu Akanu Ibiam
content_763	Gọọmentị etiti mechiri ọdọụgbọelu a n'ụbọchị 24 nke ọnwa Ọgọst, 2019, maka ịrụ ọrụ n'okporoụzọ ebe ụgbọelu na-agba dịka onyeisi ngalaba na-ahụ maka ọdịmma ndị mmadụ bụ Henrietta Yakubu si kwuo.
content_763	Okporoụzọ ọdọ ụgbọelu Akanu Ibiam
content_763	Ndị mmadụ kwuputara iwe ha n'ihi mmechi a maka na okporoụzọ e si aga ọdọụgbọelu dị n'Owerri jupụtara n'ihe izendụ gụnyere ụzọ ọjọọ na ndị ntọrị.
content_763	Ọdọụgbọelu Akanu Ibiam
content_763	Mmechi ọdọụgbọelu a metụtara ụgbọelu Ethiopian Airlines, Air Peace nakwa Arik.
content_763	Ọdọ ụgbọelu Akanu Ibiam
content_763	Ihe ọzọ gọomentị gbakwasịrị ụkwụ mechie ọdọụgbọelu a bụ maka ụlọahịa dị nso n'ebe ahụ nke na-ebute ụmụnnụnnụ na-enye ụgbọelu nsogbu na nfepụ.
content_763	Ọdọ ụgbọelu Akanu Ibiam
content_763	Ogologo igwe mgbasaozi redio (communication mast) nke chere okporoụzọ ụgbọelu ahụ ihu so n'ihe ndị mere e ji mechie ya.
content_763	Ọdọ ụgbọelu Akanu Ibiam
content_763	Onyeisi ụlọọrụ ụgbọelu Air Peace bụ Allen Onyema, kelere gọọmentị maka mkpebi ahụ kwuo na okporoụzọ ụgbọelu a enyela ọtụtụ ụgbọelu nsogbu n'ịfepụ.
content_763	Okporoụzọ ọdọ ụgbọelu Akanu Ibiam
content_763	Dịka ọ dị ugbua, ụgbọelu niile na-efeda n'ọdọụgbọelu a ka e bugara n'ọdọụgbọelu Sam Mbakwe dị n'Owere, ebe ndị Ethiopian Airlines bugara nke ha na Pọtakọt, Rivas Steeti. Onye ma maka njem ụgbọelu gwara BBC na akara ọcha gosiri na ụgbọelu agaghị adanwu n'ọdọ ụgbọelu a.
content_763	Okporoụzọ ọdọ ụgbọelu Akanu Ibiam
content_763	Mana ndị gọvanọ Enugwu nakwa Ebonyi bụ Ifeanyi Ugwuanyi na David Umahi, ekwela ndị njem nkwa ihiwe ndị ọrụ nchekwa dị iche iche n'okporoụzọ si Ebonyi na Enugwu gawa Owere, Imo Steeti. A na-ekwu na ọ bụ ndị ụlọọrụ Julius Berger ga-arụ ọrụ gbasara ọdọụgbọelu a.
content_763	Okporoụzọ ọdọ ụgbọelu Akanu Ibiam
content_763	Ndị Gọvanọ ọwụwa-anyanwụ na nzuko ha mere na nso nso, sị na ha nabatara mkpebi a mịnịsta na-ahụ maka ụgbọelu bụ Hadi Sirika mere na mmechi nakwa mmezi ọdọụgbọelu Akanu Ibiam. Ha kwuru na ọ bụ iji zọọ ndụ ndị mmadụ na-eme njem. Ha kwenyere ịgbakọta aka ọnụ nye ndị ọrụ ụgbọelu FAAN, ndị ọrụ okporoụzọ FERMA na ndị ọrụ nchekwa aka iji hụ na ndị mmadụ ọkachasị ndị njem, agaghị ata oke ahụhụ n'oge a.
content_763	Okporoụzọ ọdọ ụgbọelu Akanu Ibiam
content_763	Ndị gọvanọ a gara n'ihu kwuo na mịnịsta Hadi Sirika kwere ha nkwa na a ga-arụcha ọrụ n'ọdọụgbọelu a n'ọnwa Disemba afọ 2019, na nke ga-eme ka ọ dị ka ogbo ya nke Abuja nakwa ndị ọzọ. Mana ugbua, onye ụlọọrụ FAAN na-achọghị ka a kpọọ aha ya sị na o nwebeghi ndị ọrụ maliterela ọrụ ebe ahụ.
content_764	Ikechukwu Samson bụ onye Naịjirịa bi na mba Saụt Afrịka ekwuola na ihe ha ji anya ha ahụ na mba ahụ abụghị ihe ga-achụ ha ọsọ.
content_764	Samson gwara BBC Igbo na mwakpo ndị Saụt Afrịka na-eme rutere ndị mba ọzọ, mana ọ bụ ndị Naịjirịa ka ọ kacha metụta.
content_765	Davido na Chioma
content_765	Ụmụ Naịjirịa etinyela ọnụ gbasara akụkọ na Davido na-akwado ilụ Chioma Rowland, ọyị ya nwaanyị.
content_765	Nke a na-eme ka Davido wepụtachara foto gosiri mgbe ya ndị be Chioma nọ n'elu Instagram wee dee "First of all introduction".
content_765	Nwanne Davido bụ Adewale Adeleke tinyekwara ọnụ n'okwu a.
content_765	Ndị ọyị ya ndị ọzọ nakwa ndị nso nso ya kwuru ọtụtụ ihe maka ya bụ ndepụta.
content_765	Etu ọ dị ugbua, amabeghị mgbe ya bụ alụm dị na nwunye ga-eme mana etu Davido depụtara maka ịkụ aka n'ụzọ o mere na-eme ka ndị mmadụ na-akwado maka igba nkwụ ha.
content_765	Ha bakwara ya aha dịka  #CHIVIDO2020.
content_765	Akụkọ ndị ga-amasị gị:
content_765	Oke ifufe eburula ụlọ 13,000
content_765	Ndị Naijirịa ọgbaọghara South Africa metụtara gaa ụlọikpe ikike ruru onye - Abike Dabiri-Erewa
content_765	Fact Check: Ihe ị ga-eji mara nke bụ eziokwu maka njem Buhari na Japan
content_766	Onyeama
content_766	Onyeama bara ezigbo mba maka mwakpo a ma na-ekwusi ike na Naịjirịa ga-eme ihe ik
content_766	Mịnịsta na-ahụ maka ihe gbasara maka mmekọrịta ụmụ Naịjirịa na ndị mba ọzọ bụ  Geoffrey Onyeama ga-ezute onye na-anọchite anya ndị South Afịrịka na Naịjiria bụ Bobby Moroe.
content_766	Nzụkọ ha ga-enwe metụtara mwakpo mere na mba South Afịrịka nso nso a kamgbe izu ụka gara aga.
content_766	Anwụchịela mmadụ 4 maka ogbugbu nwafọ Abiaziem na South Africa
content_766	Okorocha ajụla ikutu akpụrakpụ Zuma
content_766	Cheta na Onyeama depụtara n'akara twitter ya na ozuola maka mwakpo Souh Afịrịka na-emeso ndị Naịjirịa bi na mba ahụ.
content_766	Ọtụtụ ụmụ Naịjirịa tinyekwara ọnụ na ya bụ okwu.
content_766	Anya anyị ka dị na akụkọ a ,anyị ga-agba mbọ wetere gị ka o si aga dịka ọ na-eru anyị ntị.
content_766	Ndị ọnụ na-eru n'okwu na-abasị mba ike maka mwakpo ọhụrụ a mere na South Africa
content_766	Ọtụtụ ndị ọnụ na-eru n'okwu amanyela ọnụ n'ọgbaghara ọhụrụ nke ịkpaoke agbụrụ na-eme na Saụt Afrịka.
content_766	Onye dịka Abike Dabiri-Erewa bụ onyeisi ụlọọrụ na-ahụ maka ihe gbasara ndị Naịjirịa bi na mba ofesi depụtara ozi ọhụrụ n'akara twitter ya.
content_766	South Africa abaala mba maka mkpagbu ndị ọbịa be ha
content_766	Ụmụafọ Nigeria 5 merụrụ ahụ na nsogbu dara n'etiti Naijiria na ndị Togo
content_766	O kwuru na ọ ga-adị mma ka ngalaba na-ahụ maka ihe gbasara mba ofesi na Naịjirịa kwee ka gọọmenti etiti nakwa ndị niile onye nke ha nwụrụ n'ọgbaghara ịkpaoke agbụrụ gaa n'ụlọikpe Africa na-ahụ maka nke ikike ruru onye.
content_766	Onye zọburu oche onyeisiala na ntuliaka 2019 bụ Kingsley Moghalu kwuru na oge eruola mgbe Naịjirịa ga-eji kwụghachị ndị Saụt Afrịka  ụgwọ maka agwa ịkpaoke agbụrụ ha na-akpaso ha.
content_766	@AbangMercy na-rịọ ka ụmụ Naịjirịa kwụsị ị na-aga mba Saụt Afrịka maka ihe mere ya mgbe ọ gara ebe ahụ n'afọ 2013.
content_766	@cbngov_akin1 na-akatọ okwu osote onyeisi ndị uweojii na Saụt Afrịka
content_766	Ọtụtụ ndị ọzọ nọọkwa n'elu twitter na-ekwusi ike ka gọọmenti Naịjirịa ghara ịgba nkịtị maka ọgbaghara ọhụrụ ikpaoke agbụrụ megide ndị Naịjịrịa dapụtara na South Africa.
content_766	Ikechukwu Samson bụ onye Naịjirịa bi na mba Saụt Afrịka ekwuola na ihe ha ji anya ha ahụ na mba ahụ abụghị ihe ga-eme ka ha gbaa ọsọ.
content_766	Samson gwara BBC Igbo na mwakpo ndị Saụt Afrịka na-eme rutere ndị mba ọzọ, mana ọ bụ ndị Naịjirịa ka ọ kacha metụta.
content_766	Anwụchịela mmadụ 4 maka ogbugbu nwafọ Abiaziem na South Africa
content_766	E merụla onye Naijiria ọzo ahụ na South Africa
content_766	Xenophobia: A na-egbu ndị mbịarambiara kwamgbe kwamgbe na South Africa
content_766	O kwuru na ndị omekome a gara ebe ndị na-ere ihe dịka ụgbọala na ebe a na-arụzi ụgbọala, na-esunye ha ọkụ; o kwukwara na ha agbaala ihe karịrị ụgbọala 25 ọkụ.
content_766	O kwuru na ha enweghi ike ịkọwa ihe bụ isi esemokwu a, mana ihe kacha ewute ha bụ ihe ndị mmadụ e mebichara.
content_766	O kwukwara na o nweghi ike ịkọwa ma e nwere onye nwụrụ na mwakpo a, maka na ọtụtụ foto na ihe nkiri na-efegharị na soshal midia edochaghị anya mgbe o mere.
content_766	Samson kwuru na ka o sila dị, na ha na-eke nkwụcha wee na-eze onwe ha na ezinaụlọ ha.
content_766	Gọọmentị etiti etinyela ọnụ
content_766	Minista na-ahụ maka mmekọ Naịjirịa na mba ofesi bụ Geoffrey Onyeama sị na ha agaghi agba nkịtị na-ekiri ka a na-awakpo ndi Naịjiria bi na Sawụt Afịrịka.
content_766	O kwuru nke a ka akukọ na-apụta maka mwakpo a na-eme ndị mbịarambịa na ya bụ mba.
content_766	Onyeisiala Naịjirịa na ogbo ya nke Sawụt Afịrịka zutere na Japan mgbe e mere TICAD7
content_766	Maazị Onyeama sị na ike agwụla Naịjirịa etụ e si agba ụlọahịa na akụnaụba ndị Naịjirịa ọkụ dịka ndị uweojii adịghị echekwa ha etụ o si kwesi.
content_766	N'ụbọchị mbụ nke ọnwa Septemba, narị kwuru narị ndị mmadụ malitere mwakpo ndị mbịarambịa ma na-ezu akụnaụba ha nke ha agbaghị ọkụ.
content_766	Ihe a mere n'ebe dị iche iche na obodo Johannesburg.
content_766	Ụlọ ntaakụkọ a kpọrọ "News Agency of Nigeria" dere na mmadụ atọ nwụrụ n'ime mwakpo a.
content_766	Ndị Naịjirịa 116 anwụọla site na mwakpo metụtara ihe Bekee kpọrọ 'Xenophobia' kemgbe afọ 2016
content_766	Ka ọ kwụ ugbua, ndị uweojii na Sawụt Afrịka anwụchịela mmadụ 43 ha sị na aka ha dị na ya bụ mkpa mkpa.
content_766	Ndị uweojii gbara anwụrụ anya mmiri na mgbo egbe nke rọba nakwa akụrụmgwa ndị ọzọ iji wụọ mmiri oyi n'ọgbaghara a.
content_766	Amabeghị onye malitere mkpa mkpa mana ụdịrị akụkọ a abụghị ihe nti anubeghi na Sawụt Afịrịka.
content_766	Ihe onyonyo dị na Twitter gosiri igwe mmadụ na-achọ ndị mbịarambịa ha ga-ememina.
content_766	Akụkọ ga-amasị gị:
content_766	Oke ifufe eburula ụlọ 13,000
content_766	Lee ọnọdụ ọdọụgbọelu Akanu Ibiam dị n'Enugu steeti
content_766	Egwu anọ e ji mara ndị Igbo
content_767	Ụlọọrụ na-anọchite anya ụmụ Naịjirịa na Saụt Afrịka ekwuputela ihe ha na-eme gbasara mwakpo ọhụrụ e mere ụmụ Naịjirịa na mba ahụ.
content_767	N'ime akwụkwọ onyeisi ụlọọrụ ahụ bụ Kabiru Bala degaara ndị ntaakụkọ, o kwuru ihe ole na ole ha na-eme iji kwụsị ọdachi a.
content_767	Gọọmenti etiti akpọọla onye nnọchiteanya ndị South Afịrịka na Naịjirịa
content_767	'Anyị agaghị akwụsị ngagharịiwe tutu a kwụsị igbu ụmụ Naijiria na Saut Afrịka'
content_767	Ụmụafọ Nigeria 5 merụrụ ahụ na nsogbu dara n'etiti Naijiria na ndị Togo
content_767	Lee ihe ndị gbara ọkpụrụkpụ pụtara n'akwụkwọ ozi ahụ.
content_767	Ndị mwakpo a metụtara gụnyere ọtụtụ ụmụ Naịjirịa
content_767	Ụlọọrụ anyị dị na Pretoria na Johannesburg na-edekọta aha ụmụ Naịjirịa ihe a metụtara ma na-arịọ ka ndị ha na-edebeghị aha bịa mee mkpesa n'ụlọọrụ ha. O kwuru na nke a ga-eme ka ha nwee ihe ha na gọọmentị mba Saụt Afrịka ga-eji nwee mkparịtaụka
content_767	Ụlọọrụ nnọchiteanya nke Naịjirịa na mba ahụ nakwa nke nnọchiteanya Saụt Afrịka nọ na Naịjirịa ka dị na mma.
content_767	Anyị na-arịọ ụmụ Naịjirịa ka obi ha dere duu ka ha ghara imebi mkparịtaụka anyị na gọọmentị Saụt Afrịka na-enwe maka mwakpo ọhụrụ a nakwa etu a ga-esi dozie nsogbu a.
content_767	Anyị na ndị uweojii Saụt Afrịka na-agba mbọ ịhụ na mwakpo a agaghị emere gaa n'ihu.
content_767	Anyị ga-agba mbọ ịhụ na njem nleta onyeisiala Buhari ga-aga na Saụt Afrịka n'oge na-adịghị anya, ga-edozi okwu niile gbasara oke mwakpo ụmụ Naịjirịa na mba ahụ.
content_767	Mwakpo ịkpa oke agbụrụ bụ agwa a katọrọ na mbaụwa niile tụmadị na mba bụkwa Afrịka
content_767	Iwete ndozi nsogbu nye mwakpo ịkpa oke agbụrụ bụ ihe a na-ejikọ aka eme.
content_767	Akụkọ ndị ga-amasị gị:
content_767	Davido ọ kwadola ịlụ Chioma?
content_767	Gọọmenti etiti akpọọla onye nnọchiteanya ndị South Afịrịka na Naịjirịa
content_767	Anambra ga-azụ mmadụ narị n'ọrụ ịkwọ ụgbọelu
content_768	Ụmụnwaanyị Enugwu
content_768	Ụmụnwaanyị Enugwu steeti egosila na ha bụ ajọ anụ ma a bịa n'ihe gbasara ndọrọndọrọ ọchịchị, ime ejije, ịgụ egwu nakwa ihe ndị ọzọ.
content_768	Nke a mere na enweghi etu a ga-esi kọwa akụkọ gbasara Naịjirịa ghara ịkpọta aha ụmụnwaanyị ole na ole ndị a, gosirila ihe ha pụrụ ime.
content_768	Ndị Enugu lee ndị ntorobịa chọrọ ịnọchite anya unu
content_768	Ihe Enugu state ji bụrụ 'baby ọkụ' mma zuru ahụ
content_768	Ụmụnwaanyị Igbo bụ 'olu gbajie boys'
content_768	Lee ndị welitere isi BBC Igbo gbara n'anwụ:
content_768	Bianca Ojukwu
content_768	E kwuwe okwu gbasara ndị Igbo ghara ịkpọta aha nwaanyị a, e kwuwela? A ga-ekwu ole ghara ole gbasara agbara nwaanyị a?
content_768	Ojukwu bidoro n'agbọghọ, oge ọ ka na-aza Onoh, kpawa ike. Oge ahụ ka o meriri n'asọmpi e ji ama nwaanyị kacha maa mma na Naịjirịa; n'afọ 1988.
content_768	Nna ya bụ Christian Onoh bụbu gọvanọ Anambara steeti, o mechara lụọ Chukwuemeka Odumegwu Ojukwu bụ onye hibere Biafra.
content_768	Ọ bụ ọkaiwu, onye ndọrọndọrọ ọchịchị, ọ rụọla dịka onye nnọchiteanya Naịjirịa na mba Spen, ọ bụkwa onye ojiegoachụego.
content_768	A mụrụ ya n'ụbọchị ise nke ọnwa Ọgọstụ 1968.
content_768	Cecilia Ezeilo
content_768	Ezeilo arụbuola ọrụ dịka onye ntaakụkọ
content_768	Ezeilo bụ osote gọvanọ ugbua, bụ nwaanyị mbụ na-enweta ọkwa ahụ n'Enugwu steeti.
content_768	Ọ rụburu dịka onye omeiwu n'Enugwu steeti, ọ bụ ọkaiwu, ma bụrụkwa lọlọ (di ya nwụrụla ugbua bụbu eze ndị Ozom Aguobu Owa).
content_768	A mụrụ ya n'ụbọchị mbụ nke ọnwa Jenụwarị 1966.
content_768	Ndi Okereke-Onyiuke
content_768	Okereke-Onyiuke so n'ime ụmụnwaanyị ndị nwere agba n'ihe gbasara akụnaụba Naịjirịa.
content_768	Ọ bụ nwaanyị mbụ nọ n'oche ọchịchị dịka onyeisi n'ụlọọrụ "Nigerian Stock Exchange".
content_768	A mụrụ ya n'ụbọchị abụọ nke ọnwa Nọvemba 1950.
content_768	Patience Ozokwo
content_768	E ji 'mama G' nakwa ime ejije ebe ọ bụ nwaanyị afọ tara mmiri mara ya nke ọma
content_768	Ozokwo bụ ezigbote "agụ nwaanyị" n'ihe gbasara ime ejije.
content_768	Kedụ nke ọ na-amaghị eme? Ọ gụọla egwu, ọtụtụ ndị na-eme ejije anaghị ahụ azụ ya anya maọlị.
content_768	A bịa n'ihe nrite, o kpokọọla ya ebe ọ dị ọtụtụ.
content_768	A mụrụ ya n'ụbọchị 14 nke ọnwa Septemba 1958.
content_768	Tina Mba
content_768	Ị hụtụla ihu nwaanyị a n'ihe onyonyo gị na-ajụ "kedụ ebe ọmalịcha nwaanyị a si?" Ngwa lekwa azịza gị ebe a.
content_768	Mba bụ ome ejije e ji ama atụ.
content_768	A mụrụ ya n'ụbọchị abụọ nke ọnwa Ọktoba, 1975.
content_768	Ego Boyo
content_768	Ọ na-eme ejije ugbua, mana ọ ka emepụta karịa isonye n'ime ya.
content_768	Ego Boyo (Nna ya bụ Ọkaikpe Augustine Nnamani nwụrụla anwụ) bụ ome ihe nkiri na Nollywood oge ndị dịka Richard Mofe Damijo (RMD) malitere iwu n'ihe dị ka afọ 22 gara aga.
content_768	Ị chetara ihe nkiri a kpọrọ "violated"? Kedụ maka "Checkmate"?
content_768	Ọ bụkwa onye ojiegoachụego.
content_768	A mụrụ ya n'ụbọchị isii nke ọnwa Septemba, 1968.
content_768	Uzoamaka Nwanneka Aduba
content_768	Ọ bụ onye Naịjirịa a mụrụ n'Amerịka
content_768	Aduba so na ndị Naịjirịa aha ha na-ewu ewu na Hollywood maka ime ejije.
content_768	Ọ gụrụ egwu na mahadum, sonyekwa n'egwuregwu dịka ọgba ọsọ.
content_768	O nwetala ọtụtụ ihe nrite kemgbe ọ malitere ime ejije.
content_768	A mụrụ ya n'ụbọchị 10 nke ọnwa Febrụwarị 1981.
content_768	Mary Remmy Njoku
content_768	Njoku so na ndị na-eme ka aha Nollywood na-ada ụda ugbua site n'ohere o nyere iji egosipụta ejije ha.
content_768	Ọ na-esonye ma na-emepụtakwa ejije.
content_768	A mụrụ ya n'ụbọchị 20 nke ọnwa Maachị 1985.
content_768	Chika Ike
content_768	E chiri ya echichi 'Akwa Ugo nke mbụ' n'obodo ya
content_768	Ike bụ "ajọ anụ" ma a bịa n'ime ejije na Nollywood, ọ na-emepụtakwa ihe nkiri.
content_768	Ọ bụkwa onye ojiegoachụego nwere ụlọọrụ na-emepụta ihe ntecha nke ọnụ, o dekwaala akwụkwọ.
content_768	O nwetala ọtụtụ ihe nrite maka ime ejije.
content_768	A mụrụ ya n'ụbọchị asatọ nke ọnwa Nọvemba 1985.
content_768	Uche Ogbodo
content_768	Ogbodo bụ otu nwaanyị anaghị ata ntị ya ata.
content_768	O meela ọtụtụ ejije na Nollywood kemgbe ọ malitere.
content_768	A mụrụ ya n'ụbọchị 17 nke ọnwa Mee 1986.
content_768	Rachael Okonkwo
content_768	E ji "Nkoli nwa Nsụka" wee mara ya
content_768	Okonkwo so na ndị "ọgbara ọhụrụ" Nollywood bụzị a kwaa a kwụrụ ugbua.
content_768	A bịa n'egwu ọ ma-agba, a bịa n'ime ejije, ebe ahụ ka ọ na-enwu ka ọkụ.
content_768	A mụrụ ya n'ụbọchị 26 nke ọnwa Mee 1987.
content_768	Zain Ejiofor Asher
content_768	A mụrụ ya na nwanne ya nwoke bụ ome ejije na Hollywood bụ Chiwetel Ejiofor na Briten
content_768	Asher aha nna ya bụ Ejiofor bụ onye ntaakụkọ pụrụiche.
content_768	Ọ gụkwara asụsụ "Spanish" na "French" na mahadum.
content_768	A mụrụ ya n'ụbọchị 27 nke ọnwa Ọgọstụ 1983.
content_768	Chidinma na Chidiebere Aneke
content_768	Ha bụ ụmụ ejima na-eke otu ụdịrị ekike
content_768	Ụmụ ejima a emeela ihe e ji echeta ha na Nollywood.
content_768	Ha na-eme ejije, na-ebiputakwa nke mbiputa. Otu n'ime ha gụrụ akwụkwọ dịka onye ọrụ ụlọakụ, ebe nke ọzọ gụrụ maka mgbasaozi.
content_768	A mụrụ ha n'ụbọchị 24 nke ọnwa Ọgọstụ 1986.
content_768	Yvonne Akuabata Ogbuogu - Stormrex
content_768	E ji Stormrex mara ya
content_768	Ogbuogu so na ndị na-eme ka egwu ndị Igbo na-aga ahịa na Naịjirịa ugbua.
content_768	Egwu ya ndị dịka 'kererenke' na ndị ọzọ wuru ewu n'ala Igbo.
content_768	Ọ na-ede egwu, na-agụ agụ, na-agba agba.
content_768	A mụrụ ya n'ụbọchị 18 nke ọnwa Septemba 1987.
content_768	Megalyn Echikunwoke
content_768	A mụrụ ya na mba Amerịka
content_768	Echikunwoke bụ ome ejije na Hollywood nke mba Amerịka.
content_768	A mụrụ ya n'ụbọchị 28 nke ọnwa Mee 1983.
content_768	Amaka Igwe
content_768	Ọ gụrụ maka ofufe na mahadum.
content_768	Igwe bụbu otu nwaanyị a na-asị "unu abịala" n'imepụta ejije na Nollywood.
content_768	Igwe mepụtara ọtụtụ ihe nkiri, ọ bụkwa site n'ihe nkiri ndị o mepụtara ka ọtụtụ ndị na-eme ejije na-ewu ewu ugbua si chakee.
content_768	O nwere ụlọọrụ redio na Legọs, ọ na-ede ejije ma bụrụkwa onye nkuzi.
content_768	A mụrụ ya n'ụbọchị abụọ nke ọnwa Jenụwarị 1963, ọ nwụọ n'ụbọchị 28 nke ọnwa Epreelụ 2014.
content_768	Ndị ọzọ gụnyere Fidelia Njeze bụbu mịnịsta na-ahụ maka njem ụgbọelu nakwa onye nnọchiteanya ndị Naịjirịa na mba Swizaland, Chinwe Owoh bụ ome ejije a ma ama nakwa ndị ọzọ.
content_768	Kedụ onye aha ya adịghị ebe a?
content_768	Akụkọ ga-amasị gị:
content_768	Ụmụnwaanyị Ebonyi state Nigeria enweghi ike ichefu aha ha
content_768	Agbara nwaanyị ndị si Anambra state Nigeria enweghi ike ichefu
content_768	Ụmụnwaanyị Abia state aha ha na-ada ụda na Nigeria
content_768	Ihe nkiri a ga-amasị gị:
content_769	Ọtụtụ ebe n'Awgu dị n'Enugwu steeti enweghi ọkụ.
content_769	Otu na-eke ọkụ latrik na mpaghara ahụ bụ  EEDC kwuru na ọ bụ makana ha ji ụgwọ ọkụ.
content_769	Mana  ndị Awgu  sị na ọ bụghị nke ahụ bụ isi okwu.
content_769	Innocent Chukwueke na-ere azụ friji n' Olocha Awgu kowara BBC Igbo na ha zụrụ igwe ọkụ nke Bekee kpọrọ "transformer" n'aka ha na eriri ọkụ n'aka ha mana ha enwebeghị ọkụ kemgbe afọ 2015, bụ mgbe igwe ọku ha mebiri.
content_769	Ọ kwusikwara ike gwa ndị EEDC ha nye ha 'prepaid meter' na ha achọghị atụmatụ a kpọrọ 'Community Billing' na Bekee.
content_769	EEDC sara  ha site n'ọnụ na-ekwuru ha bụ Emeka Eze sị na enweghị ọkụ n'Awgu esighi ha n'aka.
content_769	Maazị Eze sị; "Ọ bụ ọgwọ ndị Awgu ji anya bụ isi okwu"
content_769	Ọ gakwara n'ihu kwuo na ọ bụghị ndị mmadụ ka ọ dịrị igo igwe ọkụ, dịka ọ bụ ọrụ ha.
content_769	Ka ọkwụ ugbua, ọkụ adịghị n'ọtụtụ ebe n'Awgu.
content_769	Lee ihe nkiri a ka ị mata nke na-eme n'uju:
content_769	Ndị mere akụkọ a bụ: Chiagozie Nwonwu na Chiemela Mgbeahuru
content_770	Rochas na nNkechi Okorocha
content_770	Ngalaba gọọmenti na-ebu agha megide nrụrụaka bụ EFCC n'aha ịchafụ ekwuola na ha anatala ikike ịjichi akụnaụba Rochas, nke nwunye bụ Nneoma nakwa nke nwa ya nwaanyị.
content_770	Onyeisi ụlọọrụ ha n'Enugwu bụ Usman Imam gwara ndị ntaakụkọ nke a dịka ọ na akọwa ka ha si rụọ ọrụ n'ọnwa asaa gara aga.
content_770	Ihe ọbụla EFCC chọrọ ime ha mee ya dịka iwu siri kwuo- Rochas Okorocha
content_770	'Ndị kọmitii gọọmenti Imo steeti ji akwụkwọ ikike adigboroja' - Uloma Rochas Nwosu
content_770	Ha kwukwara na ha jichiri ụlọ ozọ nke otu Paschal Obi bụbu onye enyemaka Okorocha na nwa ya nwaanyị.
content_770	Imam kọwara na ha malitere nyocha Rochas na ezinaụlọ ya ma kwuo na ha ga-azara ọnụ ha n'okwu a.
content_770	Ihe ndị ha jichiri gụnyere ụlọ-obibi ruru asatọ, otu ụlọ oriri, ụlọakwụkọ abụọ, ụlọahịa nakwa otu ụlọọgwụ.
content_770	"Anyị na-agbalị ịnapụta ihe ndị a n'aka Okorocha kpam kpam ma nyeghachi ya ndị Imo steeti" ka o kwuru.
content_770	Akụkọ ga-amasị gị
content_770	Ụmụada Enugu state 'na-eweta ọkụ' na Nigeria
content_770	Ọgbaghara na mwakpo agaghị azọpụta gị Bello - PDP
content_771	BBC gbara ụfọdụ ụmụafọ Igbo bi na Saụt Afrịka ajụjụ ọnụ maka nkpọlata nke gọọmenti etiti na ụlọọrụ Airpeace na-akwadoro ha site n'iwepụta ụgbọelu ga-ebulata ndị chọrọ ịlọta.
content_771	Ndị anyị jụru sị na ọ ka bụ n'asịrị ka ha na-anụ maka nke a.
content_771	Saụt Afrịka emechiela 'Embassy' ha na Lagos
content_771	Ụmụafọ Nigeria 5 merụrụ ahụ na nsogbu dara n'etiti Naijiria na ndị Togo
content_771	Lee akara Twitter ndị Ministri na-ahụ maka mmekọ mba Naịjirịa na mba ndị ọzọ sị kwuo ya;
content_771	Mana ha aghọtabeghi ka ya bụ ihe ga-esi gaa.
content_771	James Nnoli bi na Johannesburg sị na atụmatụ a mara mma n'ihi na "E nwere ọtụtụ mmadụ na-enweghi ihe ha na-eme na Saụt Afrịka chọrọ ụzọ ha ga-esi laa mana ha amaghị".
content_771	Nnolị kwukwara na ọ ga-achọ ịmata etu atụmatụ a ga-esi aga.
content_771	Ọ chọrọ ịmata ka o nwere ebe ndị chọrọ ịla ga-aga edenye aha ha, ka ọ bụ ha iburu akpa ha gawa n'ọdọugbọelụ.
content_771	Ọ chọkwara ịma ka o nwere etu gọọmentị ga-esi nyere ndị ga-alọta aka ka ọ bụ ebulata ha na Legọs, e fere ha aka sị ha laa n'udo.
content_771	Nnoli sị na ya ebughi n'obi ịga ebe ọbụla maka na o nwere ihe ọ na-eme na Saụt Afrịka.
content_771	N'uche ya, "Ọ bụ ndị na-enweghi ezigbo akaọrụ na-akụ mgbanụ ịla Naịjirịa".
content_771	N'olu nke ya Ikechukwu Samuel bikwa na Johannesburg sị na onweghi ebe ya na-ala.
content_771	Ụmụafọ Naịjirịa si Libia
content_771	Ọ tụrụ ilu sị na "ọkụkọ chị ụmụ anaghị agba ajọ ọsọ".
content_771	O sị na udo dị na mpaghara ha nọ nke bụ na obodo ajụọla oyi ebe ahụ.
content_771	Ikechukwu sị na ya amakwaghị ndị Naịjirịa chọrọ ịlọta.
content_771	O sị na ya anaghị atụ anya na otụtụ mmadụ ga-esi otu ahụ laa.
content_771	Ihe nkiri
content_771	Akụkọ ga-amasị gị
content_771	Kama anụ Arsenal ga-agbalahụ ha, ekwobiri ya ọdụ
content_771	Ụmụ Igbo ghọrọ 'agụ' n'asọmpi Africa Games 2019
content_771	Zouma abụrụla eju gbọnyụrụ ọkụ Chelsea mụnyere
content_772	Chris Oluka bụ ọnụ na-ekwuru EFCC na mpaghara ọwụ wanyanwụ sị na ọ bụ ka Sịnetọ Rochas ghara ire akụnaụba ya ndị a na-enyocha mere ha ji nata ikike ịkpachịtụ ha.
content_772	Na mkparịtaụka ya na BBC Igbo n'ekwentị, Maazi Oluka sị na mkpachi akụnaụba ndị a bụ naanị nwa obere oge ka ụlọọrụ ha nwee ohere nyocha ha nke ọma.
content_772	Ọ sị na ọ bụrụ na ụlọikpe sị na aka Rochas dị ọcha na ha ga-ahapụrụ ya akụnaụba ndị a mana ọ bụrụ na ikpe maa ya, na ha ga-ewere akụnaụba ndị a nyefe n'aka gọọmentị etiti.
content_772	Oluka kwuru na akụnaụba ha kpachiri gụnyere ọtụtụ ụlọ obibi a na-akpọ 'Estate' na Bekee nakwa ụlọọgwụ nke a sị na ọ bụ nke Pascal Obi rụrụ ya ọrụ  mgbe ọ bụ gọvanọ Imo Steeti.
content_772	Ọ gara n'ihu kwuo na nke a apụtaghị na ọrụ ga-akwụsị n'ụlọọrụ ndị ahụ a kpachiri.
content_772	Mana mgbe BBC Igbo kpọtụrụ ọnụ na-ekwuru Sịnetọ Rochas Okorocha bụ Sam Onwuemeodo, ọ sị na Okorochas anọghị nso itinye ọnụ n'okwu ahụ.
content_772	O kwuru na onweghi ikike itinye ọnụ ya ma ọ bụrụ na nna ya ukwu Okorocha enyeghi ya ikike ime nke a.
content_772	Akụkọ ga-amasị gị:
content_773	Akụkọ na-eru anyị ntị ugbua na-ekwu na bụ na Robert Mugabe bu onye mbụ chịrị Zimbabwe ka ha nwetere ọchịchị onwe ha awụọla n'afọ 95.
content_773	Ọ nwụrụ dịka ọ rịachara ọrịa dịka ezinaụlọ ha gwara BBC .
content_773	Ọkwa ọnwụ: Morgan Tsvangirai
content_773	Morgan Tsvangirai nke Zimbabwe anwụọla
content_773	Zimbabwe election: Emmerson Mnangagwa emeriela
content_773	Mugabe bụ onye ndị agha chụpụrụ n'ọkwa n'ọnwa Nọvemba 2017, nke mechiri ọchịchị ọ malitere kamgbe afọ iri atọ.
content_773	Onye odeakwụkwọ n'ihe gbasara agụmakwụkwọ ya bụ Fadzayi Mahere dere na Twitter ''Laa n'udo, Robert Mugabe".
content_773	A mụrụ ya na 21 Febụwarị, afọ 1924 n'obodo a kpọrọ Rhodesia n'oge ahụ.
content_773	A tụrụ ya mkpọrọ n'ihe karịrị afọ iri na-ekpeghi ya ikpe mgbe ọ katọchara gọọmentị Rhodesia n'afọ 1964.
content_773	Onyeisiala Zimbabwe bụ Emmerson Mnangagwa suru kpọm n'ajụjụ ọbụla ndi mmadụ nwere maka ọnwụ Mugabe mgbe gbasara ozi maka ya n'akara Twitter ya.
content_773	Maazị Mnangagwa bụbụ osote Mugabe tupu achutuo ya n'ọkwa.
content_773	Nke a dị mkpa makana onwela ọtụtụ oge a na-ekwubu na Mugabe anwụọla, ma o mecha bụrụ asị.
content_773	Mgbe Mugabe malitere ọchịchị, ọtụtụ mmadụ n'ụwa dum na-eto ya maka etu o si haziegharịa ọnọdụ ahụike na agụmakwụkọ.
content_773	Ihe kpatara okwu bụ atụmatụ owepụtala iji nakọ ala ọ sị na ndị ọcha nara ndi be ha n'ike.
content_773	Robert Mugabe - Oge dị mkpa
content_773	1924: Ụbọchị amụru ya
content_773	Omechara ga-akwụkwọ
content_773	1964: Gọọmentị mba Rhodesia tụrụ ya mkpọrọ
content_773	1980: Meriri ntụlịaka ka ha nwetere ọchịchị n'aka ndi ọcha
content_773	1996: Ọ nụrụ Grace Marufu
content_773	2000: Ọ dara ntụlịaka onye kwuo uche ya, ndị na-akwado ya buru egbe wakpo ụgbo ndị ọcha ma wakpokwa ndị ndọrọndọrọ anọghị n'ọchị
content_773	2008: Pụtara dịka onye nke abụọ emere, mana onye nke mbụ bụ Morgan Tsvangirai sepụrụ isi ka mwakpo ndị otu ya malitere
content_773	2009: Ka akụnaụba mba ahụ malitere ịda, o chere Tsvangirai iyi ọrụ dịka Praim Minista, bụ ọkwa o ji ruo afọ anọ
content_773	2017: Ọ chụrụ Osote Onyeisiala Emmerson Mnangagwa n'ọrụ, iji nye ohere ka nwunye ya bụ Grace ịnọchị anya ya
content_773	November 2017: Andị agha Zimbabwe tinyere aka ma kwanye ya iritu n'ọchịchị.
content_774	Mural of Mugabe
content_774	Ebubo: "Ihe ka njọ ugbua na Zimbabwe karịa oge Robert Mugabe bụ onyeisiala." Onye kwuru nke a bụ Fadzayi Mahere onye otu ndọrọndọrọ ọchịchị "Movement for Democratic Change (MDC)".
content_774	Nke bụ eziokwu: Ọ bụ ezie na n'ọnwa olemole gara aga, ọnọdụ akụnụba nke mba Zimbabwe akawanyela njọ. Mana enwere ọtụtụ mgbe ihe ka njọ karịa ka ọ dị ugbua oge Mugabe nọ n'ọchịchị.
content_774	Presentational grey line
content_774	Robert Mugabe chịrị mba Zimbabwe bido n'afọ 1980 ruo 2017 oge ndị agha chụturu ya.
content_774	Ka nke a mechara, Emmerson Mnangagwa, onye bụbu osote onyeisiala weghaara ọchịchị.
content_774	Robert Mugabe anwụọla n'afọ 95
content_774	Mana ndị otu ndọrọndọrọ ọchịchị na-abụghị ndị nọ n'ọchịchị na-ekwu na ihe isiike ka njọ ugbua na mba ahụ karịa mgbe Mugabe na-achị.
content_774	Ha kpọrọ oku ka e mee ngagharịiwe n'ihi nke a nakwa ọchịchị nchịgbu si n'aka Mnangagwa.
content_774	Dịka ọnụọgụgụ gbasara akụnụba mba Zimbabwe si gosi, ọnọdụ akụnụba n'ime otu afọ dịka ọ na-akawanye njọ.
content_774	Ihe e ji gbakọọ nke a bụ nke bekee kpọrọ "gross domestic product (GDP) per capita", nke bụ ego ole otu onye nwere ike ịkpata n'obodo.
content_774	Ahụ na-afụ ndị mmadụ ụfụ na Zimbabwe ugbua n'ihi enweghị ọrụ nakwa mgbadata ụgwọ ọnwa.
content_774	Mana nke ahụ ezughị iji kwuo na ihe ka njọ ugbua karịa oge Mugabe na-achị.
content_774	Ndị na-eme ngagharịiwe na mba Zimbabwe
content_774	Etu ọzọkwa enwere ike iji gbakọọ ọnọdụ akụnụba obodo bụ ile anya n'ọnọdụ azụmahịa.
content_774	Ọnọdụ azụmahịa na Zimbabwe adaala nke ukwuu kamgbe 2017.
content_774	Mana gọọmentị na-ekwu na ọ bụ ndị mba ndị ọzọ bara ọgaranya kpatara nke a.
content_774	Kamgbe 2002, mba Amerịka kpachiri enyemaka ha na-enye mba Zimbabwe iji taa ha ahụhụ.
content_774	Amerịka kwuru na ha agaghị akwụsị ntaramahụhụ ndị ahụ ganye na e nwee mgbanwe pụrụ iche n'ọchịchị na mba Zimbabwe.
content_774	Ọzọkwa bụ na ọnụego nri nakwa ihe ndị ọzọ agbagoola nke ukwu kamgbe a chutuchara Mugabe n'afọ 2017.
content_774	N'oge ahụ, mgbago ọnụego, bụ nke Bekee kpọrọ "inflation", dị pasentị ise, mana n'ọnwa Juun afọ 2019, ọ gbagoola ruo pasentị 176%.
content_774	N'ọnwa Ọgọst, ọnụego ngwaahịa na nri gbagoro karịa pasentị 611.
content_774	Oke mmiri ozuzo, ajọ ikuku nakwa ide mmiri mebiri nnukwu ihe na Zimbabwe n'ọnwa Maachị afọ a.
content_774	Ọgbakọ mba ụwa bụ "United Nations" kwuru na ọnụ nrị naanị gbagoro ruo pasentị 250.
content_774	Ihe mberede oke mmiri ozuzo na ajọ ikuku nke a kpọrọ "Cyclone Idai" na Bekee, nke mere n'ọnwa Maachị afọ a, mekwara ke ihe kawanye njọ mba Zimbabwe.
content_774	Ihe akabụ njọ na Zimbabwe?
content_774	N'agbanyeghi etu ihe si sie ike na Zimbabwe ugbua, onwere mgbe ihe ka njọ oge Mugabe nọ n'ọchịchị.
content_774	Ego ndị Zimbabwe
content_774	N'afọ 2007 ruo 2009, Zimbabwe gabigara oke ihe isiike ruo mgbe ego ha dịzi ka akwụkwọ nkịtị.
content_774	N'otu mgbe n'afọ 2008, ọnụego ngwaahịa rịrị karịa pasentị ijeri 500 (500 billion percent), dịka ọgbakọ UN si kwuo.
content_774	Onye ntaakụkọ BBC na mba Zimbabwe aha ya bụ Shingai Nyoka, kwuru na ihe ka njọ na 2008.
content_774	Nyoka kwuru sị: "N'afọ 2008, enweghị nrị ọbụla dị n'ahịa. Ihe ka njọ oge ahụ karịa ka ọ dị ugbua."
content_774	"Oge Mugabe banyere ọchịchị, ọnọdụ akụnụba dị mma ruo afọ iri na ise. Ihe dịịrị ndị isi ojii mma."
content_774	"Mana ọchịchị Mugabe n'afọ iri abụọ gara aga lara ọnọdụ akụnụba Zimbabwe n'iyi."
content_774	"Gọọmentị nọ ugbua ka na-achọ ụzọ imezi ụfọdụ ihe ndị mebiri emebi."
content_774	Ihe gọọmentị na-ekwu?
content_774	Emmerson Mnangagwa, onyeisiala mba Zimbabwe.
content_774	Gọọmentị Emmerson Mnagangwa na-ekwu na ha ewepụtala ọtụtụ atụmatụ ga-eme ka ọnọdụ akụnụba kawanye mma.
content_774	Ha ebutuola mmefu ego nakwa ụgwọ ọnwa a na-akwụ ndị ọrụ gọọmentị, ma bulie ụtụ isi.
content_774	Ha kwukwara na ụzọ ha ghe oghe maka onye ọbụla chọrọ ịbata obodo ha ịzụ ahịa.
content_774	Mana Godfrey Kanyenze, onye ọkacha mara n'ihe gbasara akụnụba, kwuru na "atụmatụ ndị ahụ mere ka ihe siwanye ike na Zimbabwe".
content_774	Gụọ akụkọ ndị ọzọ si na "Reality Check"
content_774	Zitere anyị ajụjụ
content_775	Dịka anya mmiri juru mba Zimbabwe na mba Afrịka anya taa maka ọnwụ Robert Mugabe, onye Igbo ji aga mba bụ Emeka Anyaoku ebela akwa maka ya bụ oke osisi mba Afrịka dara n'ụtụtụ Frịde.
content_775	Anyaoku sị "na-ekwesiri ịcheta Mugabe dịka oke osisi mịrị ezi mkpụrụ na mba ya bụ Zimbabwe, agbanyeghị na osisi ya malitere ịmị ajo mkpụrụ n'ikpeazu".
content_775	Robert Mugabe anwụọla n'afọ 95
content_775	Morgan Tsvangirai nke Zimbabwe anwụọla
content_775	Zimbabwe election: Emmerson Mnangagwa emeriela
content_775	Anyoku sị na ya matara Mugabe mgbe ọ nọ n'isi ọgụ nnwereonwe mba Zimbabwe n'aka ndị ọcha mgbe mba ahụ na-aza Rhodesia na 1980.
content_775	Okwuru na Mugabe ebughị ajo ihe n'obi mgbe ọ napatara obodo ya n'aka ndị ọcha, mana na ọtụghị anya ihe pụtara na ya bụ okwụ.
content_775	Robert Mugabe 1924 - 2019
content_775	Nke a mere Anyoku jiri dọọ ndị ọchịchị mba Afrịka aka na ntị sị ka ụzụ ga-akpụ ogene lee ya bụ egbe anya n'ọdụ ọkachasị n'okwu gbasara ala gbasara ndị ọcha.
content_775	Ọ dọsiri aka na nti ike si atụrụ ga-epu mpi, ekwo kakwaa ya aka.
content_775	A maghị ma a ga-anwuchị Grace Mugabe
content_775	O kwukwara na n'ezie na Mugabe malitere ọchịchị ya nke ọma na 1980, mana na ọ bịaziri wee ka onye nwenụ ma.
content_775	Ọ sị na ọbụrụ na Mugabe pụrụ mgbe ekwụ ka dị ọkụ, na ihe mere ya agaghị eme ya.
content_775	Ọ sịkwa na oke ọchịchọ nwụnye ya bụ Grace Mugabe, dịka ọ nụrụ, so gbachapụ ya ọkpa n'ala.
content_775	Anyoku bụbu odeakwụkwọ ukwụ nke ọgbakọ "Commonwealth of Nations" kwuru na agbanyeghị na a sị na nwunye ya nwere aka na ọdịda ya, mana ya ga-echeta Mugabe dịka dike maliri ka agụ, ma wụọ chọm n'ala ka nwa awọ.
content_775	Ihe ndị ọchịchị ndị ọzọ
content_775	Joseph Kabila sị na agaghị echefu Mugabe echefu n'ihi na ọ bụ onye gbataara ha ọsọ enyemaka mgbe ha na Bekee na-alụ.
content_775	Ọ sị na mba Afrịka etufuola dike n'agha nnwereonwe.
content_775	N'otu aka ahụ kwa, Onyeisiala mba Kenya bụ Uhuru Kenyetta enyelarị iwu ka gọọmentị ha tọtuo ọkọlọtọ ha mkpirisi maka iru uju n'ọnwụ Mugabe.
content_775	Raila Odinga bụ onyeisi patị anọghị n'ọchịchị na Kenya hụtara Mugabe dịka dike zọpụtara ndị mba ha ma zohiekwa ụkwụ dịka ndị ọzọ.
content_775	Mana ọnụ na-ekwuru gọọmentị Briten kọwara Mugabe dịka ọgbatauhie dịịrị ọtụtụ mmadụ.
content_775	O kwuru na ọnwụ ya ga-ebute mgbanwe na ndụ ndị dị otu a.
content_775	Onyeisiala mba Rọshịa bụ Vladimir Putin toro Mugabe dịka dike zọpụtara obodo ya n'aka ọchịchị nchigbu.
content_775	Ihe nkiri ga-amasị gị:
content_775	Akụkọ ga-amasị gị
content_775	Ụmụ Igbo ghọrọ 'agụ' n'asọmpi Africa Games 2019
content_775	Ụmụada Enugu state 'na-eweta ọkụ' na Nigeria
content_775	'Anyị ga na-arụpụta mkpịsị odee nde 15 kwa afọ n'Enugu'
content_776	A họpụtara onye ndụ otu Zimbabwe African National Union (Zanu) bụ Robert Mugabe dịka Praịm Mịnịsta na ngwụcha ọchịchị ndị Briten na Rhodesia (bụzi Zimbabwe ugbua).
content_776	Mugabe bụ naanị onye ndu ndị mba Zimbabwe ma kemgbe ha nweere onwe ha. Mugabe na ọkparaeze Wales, onye ndu Zimbabwe African People Union (Zapu) bụ Joshua Nkoma na odeakwụkwọ mba Briten bụ Lord Carrigton.
content_776	Mugabe pụtara ihe dịka otu n'ime ndị ndu agha 'guerilla' megide ndị ọcha dị obere ịchị ya na Joshua Nkomo mana ha abụọ mechara see okwu.
content_776	Mugabe ya na Praịm Mịnịsta Briten bụ Margaret Thatcher n'afọ 1980, mgbe ọ na-achọ ime udo n'etiti ya na ọcha na-arụ ọrụ ugbo ka ha wee dozie akụnaụba ha.
content_776	Canaan Banana (no n'aka ekpe) bụ onyeisiala Zimbabwe oge Mugabe bụ Praịm Mịnịsta.
content_776	Ụfọdụ ndị Zimbabwe sị na ihe bidoro dịwa njọ mgbe Mugabe lụrụ odeakwụkwọ ya bụ Grace n'afọ 1996. Ha abụọ ka ị na-ahụ ebe a mgbe ha gara njem nlereanya na Vietnam n'afọ 2001.
content_776	N'afọ 1995 Mugabe zutere onyeisiala mba Amerịka bụ Bill Clinton. N'oge a, akụnaụba mba Zimbabwe akụọla afọ n'ala.
content_776	Mugabe tụgharịrị uche n'agha guerrilla, na-ata ndị ọcha bụ ndị Zimbabwe na ndị mba Briten chiburu ha ụta maka nsogbu ya.
content_776	Site n'afọ 2000 gawa n'ihu, ndị bụbu ndịagha guerrilla gbakọtara n'azụ onyeisi ha wee sonyezie n'otu ndị agha mba ahụ.
content_776	Ha wapkoro ndị na-ama ọchịchị aka n'ihu ma kpachie ọtụtụ ọrụ ugbo bụ nke ndị ọcha nwe.
content_776	E gburu ihe karịrị mmadụ 100 n'ọgbaaghara dara na ndọrọndọrọ ọchịchị nke wepuru Mugabe n'ọkwa mana ọ na-eme mkpesa na ndị ọcha na-achọ ịchutu ya n'ọkwa.
content_776	Dịka onye ụka Katọlik katara ahụ, Mugabe kwuru na a zala ekpere ya site n'imeri 'ndị iro' ya nakwa mkpachị ọtụtụ ala ndị ọcha nwe.
content_776	Dịka akụnaụba mba Zimbabwe dakpọrọ n'afọ 2000, e buru amụma banyere ọdịda Mugabe ọtụtụ oge. N'afọ 2008, ọdịnihu edochaghị anya dịka ndị Zimbabwe na-aga ime ntuliaka onyeisiala
content_776	Dịka ọ dachara inwete vootu ka a ghara imegharị ntuliaka ya na Morgan Tsvangirai, Mugabe ṅụrụ iyi na ọbụ naanị Chineke nwere ike ichutu ya n'ọkwa. N'ihi oke ọgbaaghara na-eso nke a mere ka Tsvangirai ji sepụ aka n'ịzọ ọkwa ahụ.
content_776	Dịka ọdịda akụnaụba ha gara n'ihu, Mugabe kwetere ike ọchịchị ya nye onye na-ama ya aka mechara bụrụ praịm mịnịsta.
content_776	Agbanyeghi na amụma e buru maka ọdịda Mugabe amịtaghị mkpụrụ, ọkụ a na-akwa ya pụtakwara ihe. N'afọ 2011, otu ụlọọrụ ntaakụkọ n'Amerịka dere akụkọ kwuo na ọ na-arịa 'prostrate cancer'.
content_776	"Anwụọla m ọtụtụ oge - ebe ahụ ka m meriri Christ. Christ nwụrụ otu mgbe ma bilie otu mgbe", o kwuru n'ụbọchị ncheta ọmụmụ ya nke afọ iri asatọ na asatọ.
content_776	Robert Mugabe, 1924 - 2019
content_776	Akụkọ ndị ga-amasị gị:
content_776	Ndị ọrụ pụrụiche Naịjrịa awụchiela na Saụt Afrịka
content_776	Robert Mugabe anwụọla n'afọ 95
content_776	Zimbabwe ọ ka mma ugbua karịa mgbe Mugabe nọ n'ọchịchị?
content_777	Blossom Chukwujekwu na Lilian Esoro
content_777	Lilian Esoro bụ onye e ji ime ejije na Nollywood mara sị na o nweghị ihe ọbụla o nwere ikwu maka ebubo ịnara mmadụ di ya e boro ya.
content_777	Onye mbiputa akụkọ bụ Stella DimokoKorkus dere sị na Esoro dị ime nwa onye ejije ibe ya bụ Blossom Chukwujekwu.
content_777	Ụkọchukwu Coza jụrụ ịza oku kọmitii anyị hibere inyocha ebubo e boro ya - PFN
content_777	Ihe mere ụmụnwaanyị ji akwado di ha ma e bo ha ebubo
content_777	Mana esoro gwara BBC Igbo n'ekwentị sị na ọ gaghị ekwu "pịm" maka okwu ahụ makana e nweghi okwu dị ya.
content_777	Kama n'elu ihe a na-akpọ "Instagram story" ya na soshal midia, o dere sị "e kelekwaa m unu" ma na-achị ezigbo ọchị.
content_777	O dere nke a ka akụkọ na-efegharị na ọ dị ime
content_777	N'otu aka ahụ, BBC Igbo gbalịrị inweta Chukwujekwu n'ekwentị nke ya mana o bulighị ya, mana o tinyere foto ebe ọ na-achị ezigbo ọchị n'elu Instagram ya ka aha ya na-efegharị.
content_777	O dere na foto ya sị na " Ana m" wee tinye foto ebe ọ na-achị ọchị
content_777	Kedụ ihe butere akụkọ a?
content_777	Dimokokorkus e ji 'SDK 'mara dere akụkọ na Chukwujekwu akwarala ngwongwo ya si n'ụlọ ya na nwunye ya bi kemgbe afọ 2016 ha lụrụ, kwapụ.
content_777	O kwuru na nke a mere makana Esoro dị ime nwa ya.
content_777	Okwu si n'ime ya pụta:
content_777	Ndị mmadụ malitere ịkpa maka Esoro na Chukwujekwu makana ha bụ ndị na-ewu ewu.
content_777	Aha ha malitere iwu n'elu Twitter, ebe ụfọdụ na-ekwu na ọ pụtara na Esoro nwere obi ime nwaanyị ibe ya ụdịrị ihe ya na onwe ya gabigara oge ọ lụburu Ubi Franklin.
content_777	@barbie_juliet04 kwuru na o che na enweghi ihe ga-esenwu okwu n'etiti Chukwujekwu na Maureen nwunye ya.
content_777	@ehte_ na-ajụ etu Esoro si hapụ di ya maka ụdịrị ihe a wee soro di mmadụ.
content_777	@tascaramel2 kwuru sị na ebe ọ bụ na Esoro nwere obi ime nwaanyị ihe a, na ọ maghịzị anya ọ ga-eji na-ele ndị mmadụ.
content_777	Akụkọ ga-amasị gị:
content_777	Buhari kwenyere n'atụmatụ niile ndị Ọwụwa Anyanwụ wepụtara - Gọvanọ Umahi
content_777	Ịba 'yellow fever' abanyela na steeti abụọ
content_777	'Mugabe bụ oke osisi n'Afrika'- Emeka Anyaoku
content_777	Ihe nkiri ga-amasị gị:
content_778	Nuella Njubigbo-Chikere
content_778	Nuella bịara n'ụlọọrụ BBC Igbo sonye na mkparịtaụka a kpọrọ 'Gịnị na-afịọ' ebe ọ nọ kwuo uche ya gbasara okwu a kpụ n'ọnụ, ndụ ya nakwa ihe na-eme na Nollywood.
content_778	Ọ zakwara ajụjụ ndị ọzọ gbasara ezinaụlọ ya dịka akụkọ na-efegharị maka di ya bụ Tchidi Chikere.
content_778	Arahụrụ m n'okpuru 'step' maka ime ihe nkiri - Uche Ogbodo
content_778	Kedu ihe mere nne na nna anaghị ama echiche ụmụ ha?
content_778	Mgbe a jụrụ ya ajụjụ gbasara kepukepu na di ya gbaghapụụ onye ọ na anụbu lụwa ya, ọ sara  sị, "unu ga-akpọta Tchidi n'onwe ya jụọ ya maka nke ahụ".
content_778	N'akụkọ gbasara Xenophobia, o kwuru na ọ bụ ihe mwute na ndị Afrịka niile kwesiri ịbụ nwanne anaghị ahụ onwe ha etu ahụ.
content_778	"Ya bụ ihe jogburu onwe ya ka o kwukwara" ka Nuella kwukwara.
content_778	E nweta Biafra, ọ ga-adị mma - Klint da Drunk
content_778	Ọ ga-amasị m ịlụ di nke ugboro atọ ma mụọ nwa ọzọ - Anne Njemanze
content_778	O ji kwa ohere ahụ zara ọnụ ndị ibe ya na-eme ihe ejiije na Nollywood gbasara ebubo mmefu akụ onye ọzọ a na-ebo ha.
content_778	Ọ kọwara na ndị ọrụ ejije nwekwara aka ọrụ dị icheiche ha ji enweta ego n'akụkụ nke Nollywood ha na-eme.
content_778	"Ọ bụghị mmadụ niile ga-agwa gị ọrụ ndị ha na-arụgasị n'akụkọ iji kwalite ego ha" ka Nuella gwara anyị.
content_778	Ihe mere o ji dị ka ndị Igbo na-ala azụ n'egwu - Ruffcoin Nwa Aba
content_778	Mwakpo 'Xenophobia' ataala isi mmadụ ruru 600 kamgbe 2006
content_778	Gee ihe ndị ọzọ o kwuru na mkparịtaụka ya na BBC Igbo ebe a.
content_779	Gọvanọ Dave Umahi rịọrọ ka e nye ya ikike ịrụ ọdọụgbọelu n'Ebonyi Steeti
content_779	Mịnịsta na-ahụ maka ụgbọelu bụ Hadi Sirika enyela gọvanọ Dave Umahi ikike ihiwe ọdọụgbọelu na Steeti ahụ nke ọ rịọrọ ka e nye ya.
content_779	Nke a dị n'akwụkwọ ozi Hadi Sirika degaara gọvanọ Umahi nke direktọ 'Safety and Technical policy' bụ TA Alkali tinyere aka na ya.
content_779	Lee ọnọdụ ọdọụgbọelu Akanu Ibiam dị n'Enugu steeti
content_779	Etu ị ga-esi gbalarị ahụhụ sitere na mmechi ọdọụgbọelụ Enugwu
content_779	Mịnịsta sị na ikike a na-abịa dịka ha nyochara ebe ọdọụgbọelu ahụ ga-adị ma chọpụta na ọ dị mma, na gọọmentị Ebonyi Steeti mezuru ihe ndị a sịrị ha mee.
content_779	Onye odeakwụkwọ mgbasa ozi Gọvanọ Ebonyi bụ Emma Uzo sị na ọdọụgbọelu a ga-akwụrụchịm n'ime otu afọ na ọnwa anọ na-abịa abịa.
content_779	Ọdọụgbọelu a ga-adị na mpaghara etiti okpuruọchịchị ukwu na ndịda Ezza dị n'Ebonyi Steeti.
content_779	Ụmụ Naịjirịa ruru 220 edebanyela aha i si Saụt Afrịka alọta
content_779	Eze Ali Ndubuisi Udeji bụ Onowu ndị Igbo na Saụt Afrịka ekwuola na ndị Naịjirịa mmadụ 220 edebala aha na ndị ga-aso lọta na Naịjirịa.
content_779	O kwuru nke a  na mkparịta Facebook Live ya na BBC Igbo nwere n'ụbọchị 7 Seputemba, afọ 2019.
content_779	Mwakpo 'Xenophobia' ataala isi mmadụ ruru 600 kamgbe 2006
content_779	Buhari ezipula mmadụ gawa Saụt Afịrịka ozugbo ozugbo
content_779	Udeji sị na ọ bụ ndị isi ụlọọrụ Naịjirịa na Saụt Afrịka na-ahazi etu ndị mmadụ ga-esi debanye ha maka ịlọta.
content_779	Ọ gara n'ihu kwuo na idebanye aha a bụ n'efu na onweghi ụgwọ a na-akwụ tupu e mee nke a, na ndị mmadụ ka na-edebanye aha ugbua.
content_779	Udeji sị na ụgbọelu Air Peace ga-ebu ha kwesiri ifepu taa mana ọ ga-abụ zi na Wednezde 11, Seputemba, iji nye ohere ka ndị mmadụ debanye aha.
content_779	Cheta na ụlọọrụ ụgbọelu Air Peace kwere nkwa izipu ụgbọelu ga-aga mba Saụt Afrịka bulata ụmụ Naịjirịa.
content_779	N'ofesi
content_779	Mba Rọshịa na Yukren agbanwerịtala ndị atụrụ mkpọrọ n'etiti ha abụọ bụ nke a tụrụ anya ime n'ọtụtụ oge
content_779	Ndị a gbanwere gụnyere ndị ọkwa ụgbọmmiri mba Yukren nakwa otu onye a sị gbaturu ụgbọelu gburu mmadụ narị abụọ na iri itoolu na asatọ.
content_779	N'egwuregwu
content_779	Nwafọ mba Kameruun na-agba bọọlụ bụ Samuel Eto awụsala ọwa n'ịgba bọọlụ.
content_779	Eto'o gbaara otu Barcelona, Inter Milan na Galataxsary bọọlụ.
content_779	Nkeji
content_779	Ihe nkiri
content_779	Onye ọkụchukwu a nwụchiri
content_779	Ndị uweojii anwụchiela mmadụ ise aka ha dị n'ọnwụ otu nwoke akpọrọ Princewill Ezeji n'Imo steeti.
content_779	Ha kwuru na nwoke ahụ furu efu mgbe ọ gara ịgosi onye amụma ya bụ Mbonu Michael ụgbọala ọhụrụ ọ zụtara tupu ezinaụlọ ya ebido ịchọ ya.
content_779	Ndị Uweojii anwụchiri Tekno?
content_779	Ndị uweojii anwụchiela ndị otu ọjọọ 25
content_779	Nwanne ya nwoke gara na nke ndị uweojii ndị malitere nyocha butere nwụchi mmadụ ise a.
content_779	Ha gụnyere Mbonu Michael, Nwogu Anselm, Blessing Miachael, Chidinma Godwin, Kingsley Udemba.
content_779	Na mba ofesi
content_779	Nari kwuru nari mmadụ agbaala ọsọ ndụ ha na mnba Bahamas dịka oke ifufe mmiri Dorian mebiri ihe na mpaghara ahụ
content_779	Na ngụkọ ikpeazụ emere, ndụ mmadụ iri anọ na atọ efuola na ya bụ ọdachi bidoro kemgbe etiti izuụka a
content_779	N'egwuregwu,
content_779	Rafael Nadal akụpụla Matteo Berettini ọkwụrụ n'anya mgbe ha zutere onwe ha na asọmpị US Open.
content_779	Nke a pụtara na Nadal anaferela n'agba ikpeazụ ebe ọ ga-ezute Danil Medvedev nke mba Rọshịa.
content_779	Gee Nkeji ebe a
content_780	Ndị Mmaku gosiri BBC Igbo etu ndị ọgba dị icheiche siri zọọ ndụ ndị obodo n'oge agha mgbe gboo.
content_780	Ha kọwakwara ụzọ dị icheiche esi akwanyere ọgba ndị ahụ ugwu.
content_780	Ndị Mmaku gosikwara uru ọgba ka na abanyere ha rue ụbọchị taa.
content_780	Gee ihe ndị ha kwuru n'uju ebe a:
content_780	Ọrụ a si n'aka: Chiagozie Nwonwu na Chiemela Mgbeahuru
content_780	Akụkọ ndị ga-amasị gị:
content_781	Asụsụ Igbo n'atọ ụtọ mana juọ onwe gị ma ị ma ka esi akpọ ụfọdụ okwu bekee n'asụsụ Igbo.
content_781	Ngwa bịa gere ihe ndị ntorobia Igbo kpọrọ 'Graduate' n'asụsụ Igbo. Gwa anyị nke gị.
content_782	Williams
content_782	Williams adaala na agba ikpeazụ asọmpị anọ
content_782	Nwa agbọghọ dị afọ iri na itoolu akpọrọ Bianca Andreescu anarala Serena Williams ụra rahụ site n'ịmabụrụ iko US Open nke 2019.
content_782	Mmeri a napụrụ Williams ohere ọ kara iji mabuo iko 'Grand Slam' nke iri abụọ na anọ ya.
content_782	Simona Halep egosila Serena ihe ọkụ ji ntị oke eme
content_782	French Open: Serena Williams apụọla
content_782	Iko a bụ 'Grand Slam' nke mbụ Andreescu bụ onye Canada mabuterela kamgbe ọ malitere ịkụ bọọlụ Tenisi.
content_782	Nke a bụ mbụ Andreescu na-amabute iko 'Grand Slam'
content_782	Williams onye dị afọ iri atọ na asaa emenwụghị ọtụtụ ihe Andreescu onye ọbara ya ka na-apụ ọkụ mere n'asọmpị ahụ.
content_782	"Afọ a abụrụla nrọ bịara na mmezu," bụ okwu pụrụ n'ọnụ Andreescu mgbe o merichara.
content_782	Andreescu onye gosiri obi ụtọ ya nke ukwu kwuru na ọ bụrụ ya nnukwu mbụlịelu na ya na Serena Williams sọkọtara mpi na US Open nke afọ 2019.
content_782	Ihe nkiri a ga-amasị gị:
content_782	Akụkọ ndị ga-amasị gị:
content_782	Nuella Njubigbo Chikere asaala okwu banyere ebubo ịnapụ nwaanyị di ya
content_782	Akụkọ na m dịrị Blossom Chukwujekwu ime na-atọ ọchị - Lilian Esoro
content_782	Foto na-egosi etu Robert Mugabe si bie ndụ
content_782	E nyela Ebonyi Steeti ikike ịrụ ọdọụgbọelu nke ha
content_783	Joel Kachi Benson
content_783	Joel Kachi Benson sị na ọ dị ya ka ọ na-arọ nrọ
content_783	Ihe nkiri Joel Kachi Benson mere maka ncheta afọ ise a tọrọla ụmụakwụkwọ Chibok enyela ya nturuugo na mba ofesi.
content_783	Ihe nkiri ahụ a kpọrọ "Daughters of Chibok" ritere "akụkọ VR kacha mma" n'ọgbọ nturuugo ndị ihe nkiri e mere n'obodo Venice dị na mba Itali.
content_783	Benson gara n'ihu kọwaa etu o si si n'ebe ikpofu ahịhịa bụrụ onye e buliri elu na onye ụwa kpụ n'ọnụ taa.
content_783	Lee mgbe a ga-eli Mugabe
content_783	E gburu ihe karịrị mmadụ 100 n'ọgbaaghara dara na ndọrọndọrọ ọchịchị nke wepuru Mugabe n'ọkwa mana ọ na-eme mkpesa na ndị ọcha na-achọ ịchutu ya n'ọkwa.
content_783	Ndị mba Zimbabwe ekwuola na a ga-akwa Robert Mugabe bụ aka chịburu mba ahụ n'ụbọchị 14 tupu e lie ya n'ụbọchị 15 nke ọnwa Septemba 2019.
content_783	N'akwụkọ ozi ha kesara nye ndị nnọchiteanya ndị mba ọzọ, ha kwuru na a ga-akwa ya dịka e si akwa onye chịburu mba ha nke Bekee kpọrọ "state funeral".
content_783	A ga-kara ya ụka e ji akwa ya n'ọgbọegwuregwu dị n'isiobodo Harare.
content_783	Omo-Agege bu ụkpa ekele bịa
content_783	Ndị sinetị kwụsịrị ya ọrụ ụbọchị iri itoolu
content_783	Ovie Omo-Agege bụ osote onyeisi ụlọomeiwu ukwu Naịjirịa ekeleela ndị Delta sentralụ bụ ndị ọ na-anọchite anya ha nakwa ndị Naịjirịa.
content_783	O kelere ha maka ikwado ya dịka ụlọikpe e hibere maka ihe ndapụta na ntuliaka nyere ya mmeri n'oche ya ọ na-azọ.
content_783	Trump akagbuola nzukọ ya na Afganịstan
content_783	Onyeisiala mba Amerịka bụ Donald Trump akagbuola nzukọ nzuzo ya na onyeisi mba Afghanistan na ndị Taliban kwesịrị inwe gbasara ịkpa etu agha dị n'etiti mba abụọ ahụ kemgbe afọ iri na asatọ ga-esi ebi.
content_783	Ọ kagburu nzukọ ahụ makana ndị Taliban kwetere na aka ha dị na mwakpo gburu otu onye agha Amerịka nso nso a.
content_783	Otu bọolụ nkata Naịjirịa ga-aga Olimpiks 2020!
content_783	Ndị otu bọọlụ nkata Naịjirịa awụferela ebe ha ga-eso zọọ asọmpi Olimpiks nke a ga-eme na Tokyo n'afọ 2020.
content_783	Naịjirịa meriri Chaịna na mba ha taa, nke mere ka ha zọta naanị otu oche na-eru Afrịka n'asọmpi a.
content_783	'Anyi adịla njikere ka anyi na Ipob nwee nzukọ' - Ndị gọvanọ ọwụwa-anyanwụ
content_783	Ndi gọvanọ ọwụwa anyanwu ekwuola na ha enweghị ikike imachị ndi Ipob kama na ọ bụ emume ha ka ha machiri.
content_783	Gọvanọ Ebonyi steeti bụ Dave Umahi kwuru sị na ndị Govanọ ọwụwa anyanwu adịla njikere ka ha na ndị Ipob nwee nzụkọ ka ụdo were chịa na mpaghara ọwụwa anyanwụ.
content_783	Anwụchiela ndị Ipob 140 na Nsukka
content_783	Ihe Ipob na-achọ karịrị Peter Obi - Paul Achalla
content_783	Umahi kwuru nkea n'ụbochị Tọzde ma si ka ndị Ipob hibe ụbọchi na ebe ọbụla ha chọrọ ka ha na ndị Gọvanọ nwee nzuko na ndị Gọvanọ ga-abia.
content_783	Ọ kwukwara na ha na ndị Ipob bụ umunne na ihe kacha mma ugbua bụ ka ha na Ipob nwee nzụkọ.
content_783	Nke a na-abịa dịka ndị Ipob degara ndị Gọvanọ ọwụwa anyanwu akwụkwọ n'ụbochi Wenezde ebe ha kwuru ihe ha chọrọ ka gọọmenti mee nke gụnyere iwepụ mmachi amachiri Ipob, ma kwe ka emume gbasara Biafra na-aga n'ihu n'ọwụwa anyanwu niile.
content_783	Ngagharị ndị Shia ga-eme n'ụbọchi Tuzde
content_783	' Anyị anaghị agwado ọgụ, anyị ji ụdọ eme ngagharị anyị ' IMN
content_783	Otu gọọmenti Naijiria machiri amachi bụ Islamic Movement of Nigeria (IMN) eji Shia mara, amaala ndị uweojii aka n'ihu ma kwuo na ha ga-eme ngagharị ncheta ọnwụ Husayn Ibn Ali n'ụbọchi Tuzde na agbanyeghi mmachi amachiri ha kama ya rie isi ha.
content_783	Ọnụ na ekwuchitere ndị Shia bụ Ibrahim Musa kwuru na ndị Shia ụwa niile na-eme ngagharị a, na nke ha agaghị apụ iche.
content_783	Ịkpọ anyị ndị oyi egwu agaghi egbochi ngagharịiwe anyị - Onye Shia
content_783	Anyị agaghị amachị ndị Shia ife ofufe ha - Buhari
content_783	Musa kwuru na ngagharị ha agaghị enwe ọgba aghara ọbụla n'ihi na ụmụ ha na nwunye ha ga-eso.
content_783	N'aka nke ọzọ , ọnụ na-ekwuchitere ndị uweojii bụ Frank Mba zahachiri ha ma kwuo na ha nwaa ya ka ha hụ ihe oku ji ntị oke eme.
content_783	Xenophobia: 'Onweghị ihe ga-eme ụloọrụ ndị Saụt Afrịka dị na Legos' - Sanwo-Olu
content_783	'Anyi na ndị uweojii ga-akpa ihe a ga-eme ndị soro mee mwakpo ụloorụ ndi Saụt Afrịka
content_783	Gọvanọ Legos Steeti bụ Babajide Sanwo-ọlụ akatọọla  mwakpo awakporo ụlọọrụ ụfọdụ ndị mba Saụt Afrịka dị na Legọs.
content_783	O kwuru na ọ nyere iwu ka ndị nchekwa niile na Legos mee ihe niile ihu na enwere nchekwa ụloorụ ndi Saụt Afrịka niile dị na Legos.
content_783	Akụkọ anyị na Nkeji
content_783	N'Ofesi
content_783	Ihe dịka ndị agha ruru 14,000 nke mba Amerịka nọ n'Afghanistan
content_783	Onyeisiala mba Amerịka bụ Donald Trump ekwuola na ọ kagbuola atụmatụ ikpe udo Amerịka na ndị otu Taliban nwere na Afghanistan dịka ndị otu ahu kwuru na ọ bụ ha tụrụ ogbunigwe gburu otu onyeagha Amerịka n'ụbọchị Tuzde.
content_783	Trump Kagbukwara nzụkọ ya na ndị isi Taliban na ọnyeisiala Afghanistan bụ Ashraf Ghani kwesiri inwe n'ụbọchi Sọnde.
content_783	N'Egwuregwu
content_783	Iko 'Grand Slam' nke 'US open 2019' abụrụla Serena Williams ọ nọ nso eru aka dịka Bianca Andreescu nke Kanada gbara afọ 19 meriri ya n'agba nke ikpeazụ nke asọmpi a.
content_783	Dika ọ dị ugbua, nke a bụ ụgboro ano a na-emeri Williams n'agba nke ikpeazụ n'iko 'Lawn Tennis.'
content_783	Lee akụkọ ga-amasi gị
content_783	Nwa dị afọ 19 a narala Serena Williams ụra rahụ
content_783	E nyela Ebonyi Steeti ikike ịrụ ọdọụgbọelu nke ha
content_783	Akụkọ na m dịrị Blossom Chukwujekwu ime na-atọ ọchị - Lilian Esoro
content_783	Ụmụada Enugu state 'na-eweta ọkụ' na Nigeria
content_783	Lee ihe nkiri ga-amasi gị
content_784	Onye na-esebiri ụra
content_784	Onye na-esebiri ụra
content_784	Onye ọbụla na-enwe mgbe ha na-egbutu oge n'ime ihe ha kwesịrị ime, mana ọ na-abụ nsogbu mgbe ị megidere ya ọ bụrụzịa njirimara gị.
content_784	Oke "e mechaa e mechaa" nwereike ịdị njọ nye ahụike gị, tinye gị n'ihe mgbakasị ahụ ogologo oge, mee gị ka ị ghara iyinye mgbe ị ga na-eme mgbatị ahụ maọbụ iri ezigbo nri ga-adị ahụ gị mma, maọbụ nke kacha njọ, mee ka ị ghara ịga hụ dọkịta ma e nwee etu ahụ si eme gị.
content_784	Ị ma na onye ọbara mgbali elu na-eme n'afọ 30 na 40 nwere ike imecha nwee nsogbu n'ụbụrụ?
content_784	Ụfọdụ ihe na-ebute ọnwụ erughi eru na Naịjirịa
content_784	Etu ị ga-esi jiri chocolate na-akwụkwọ nri chụọ nsogbu ụbụrụisi
content_784	Lee ihe ndị nchọpụta kwuru nwere ike inyere gị aka ịkwụsị agwa ọjọọ a:
content_784	1. Echezila ka mkpebisiike (willpower) nyere gị aka:
content_784	Mkpebisiike nwereike imezuru gị ihe ị chọrọ mgbe ụfọdụ, mana o karughi aka imezu ya oge ọbụla
content_784	Ian Taylor, onye ọkachamara n'akparamagwa ndị egwuregwu na-agụ maka ikpalite mmụọ na mahadum Loughborough, achọpụtala na ọtụtụ oge ka ndị mmadụ na-eche na ọ bụ ike nke aka bụ azịza nsogbu ha.
content_784	O kwuru sị "mkpebisiike bụ otu ụzọ e si akpalite mmụọ, mana ọ bụghị ya kacha mma".
content_784	Kama ịtụkwasị obi n'elu mkpebisiike iji mee ka ị chefuo etu ọrụ si raa ahụ, buru n'obi ma lekwasị ya anya dịka eze a ma na a ga-echi na ọrụ dị mkpa ị ga-arụ iji mezuo nchekwube gị.
content_784	Ọ bụrụ na ị na-agba ọsọ ihe ruru nkeji iri atọ, akwara fụwa gị ụfụ, ọ bụchaghị ihe ọjọọ imegide gị, were ya na ọ bụ ụzọ ahụ gị si agbasi ike.
content_784	2. Chọọ ihe ọma n'ime ọrụ ahụ ị na-eme "e mechaa e mechaa"
content_784	M ga-ebido ime ya n'oge na-adịghị anya
content_784	Ọ bụ ụjọ na ị gaghị eme ya nke ọma mere ka ị na-egbu oge ịrụ ọrụ ahụ?
content_784	Fuschia Sirois, si mahadum nke Sheffield ejirila ihe karịrị afọ 15 na-enyocha ihe gbasara igbu oge, ọ chọpụtala na nsogbu "e mechaa" anaghị abụkarị umengwụ maọbụ amaghị etu e si ejikwa oge - ọ na-esikarị n'etu mmadụ si ahazi mmetụta uche ya.
content_784	Ọ na-echekasị gị na ị nwereike ịda, ị ga-achọta ngọpụ ị ga-eji gbuo oge imepụta ọrụ ahụ maọbụ gbara ime ya ma ncha nakwa ụzọ ị ga-esi ghara inwe obi adịghị mma.
content_784	Mana nke a nwereike ibute onye ahụ n'ọnọdụ imere gawa n'ihu: makana oge ahụ ị gburu emeela ka oge ị ji arụ ọrụ belata, mee ka ụjọ na ị gaghị emeta ya gbalie ma mee ka obi na-amapụ gị maka ya nke nwereike ime ka ị ghara imalite ya maọlị.
content_784	Iji kwụsị ihe ọjọọ ndị a, chọọ ihe ndị ọma dị n'ime ọrụ ahụ: ị nwereike ịmụta ihe n'ime ya maọbụ ị nwee mmasị ime ya karịa ihe ị tụwara anya.
content_784	3. Buru ụzọ mee atụmatụ!
content_784	Ị nwereike ịmụta etu e si eburu ụzọ mee atụmatụ
content_784	Ị mara na e nwere ọnwụnwa na-akwanye gị ka ị gbuo oge ghara ime ihe dịịrị gị, ṅomie akparamagwa a na-akpọ "ọ bụrụ na - ya bụ na" - mgbe ị ga-atụpụta atụmatụ ihe ị ga-eme ma ọ bụrụ na ọnwụnwa ahụ dakwasị gị.
content_784	Peter Gollwitzer bụ ọkachamara n'akparamagwa si mba Amerịka nyochara mmadụ 94 site n'atụmatụ a ma chọpụta na ha nwere mmasị imezu nchekwube ha ugboro abụọ maọbụ karịa ndị ọzọ na-amaghị maka atụmatụ a.
content_784	4. Wetuo mbọ ị na-etinye
content_784	Họrọ okwungafe "password" toro ogologo ma raa ahụ maka iji agbape soshal midia gị - o nwereike ime ka ike gwụ gị mgbe ị ga-achọ ịga gbuo oge ebe ahụ
content_784	Ime nke a ga-eme ka ọ dịrị gị mfe imalite.
content_784	Ị nụla maka ihe a kpọrọ "choice architecture"? Ndị na-ere nri malitere itinye mkpụrụosisi nso ebe a na-akwụ ụgwọ karịa itinye chọkọleti, nke mere ka ndị na-azụ nri na-eri ihe na-edozi ahụ.
content_784	Ọzọ bụ ikwado onwe gị n'oge; ọ bụrụ na ị ga-aga ọrụ n'ụtụtụ, ị wepụta ọrụ i nwere ịrụ n'abalị nke ga-eme ka ọ bụrụ ihe mbụ ị ga-ahụ n'ụtụtụ ma malite ime ya.
content_784	Cheta wepụ ihe ndị ga-adọpụ uche gị dịka ịhapụ soshal midia, itinye ekwentị gị ka ọ ghara ịkụ egwu ma mmadụ kpọo gị, maọbụ ịgbanyụ ya agbanyụ.
content_784	5. Kwụọ onwe gị ụgwọ
content_784	Ị rụchaa ọrụ gị n'oge, i nwee ike gaa lere onwe gị ọbịa ọsịsọ
content_784	Nchọpụta Kaitlin Woolley mere na mahadum Cornell gosiri na dịka ị si tụwa anya, ịkwụ onwe gị ụgwọ ozugbo na-ajalite ndị mmadụ ka ha tinye uchu n'ihe ha na-eme karịa ụgwọ a na-eche ma na-enwere olileanya.
content_784	"E mechaa e mechaa" na-aba n'anya makana igbu oge n'ọrụ nwereike ịra gị ahụ dị ka ịkwụ onwe gị ụgwọ ozugbo - nke bụ na ị ga-agba mbọ isi ụzọ ọzọ kwụọ onwe gị ụgwọ.
content_784	Chọta nke na-agara gị ma jiri ya jalite ma kwe onwe gị nkwa ma mezuo ya ma ị rụchaa ọrụ ahụ.
content_784	6. Aha ị kpọrọ onwe gị ka ị ga-aza
content_784	Ị gwa onwe gị na ị bụ odeakwụkwọ, ị ga-agba mbọ tụtụrụ mkpịsịodee gị dee ihe
content_784	Ihe ntakịrị dịka asụsụ ị ji dee ya nwere uru ọ bara.
content_784	Akpọzịla onwe gị "onye na-anọtu nnyochaa nri ọ na-eri" maọbụ onye na-anọtu agba ọsọ, ị kwuo na ị bụ onye na-agba ọsọ, ị ga-etinye uchu n'ịgba ọsọ.
content_784	Akụkọ ga-amasị gị:
content_784	Nwaafọ Igbo eritela nturuugo n'ihe nkiri na mba ofesi
content_784	Nwa dị afọ 19 anarala Serena Williams ụra rahụ
content_784	E nyela Ebonyi Steeti ikike ịrụ ọdọụgbọelu nke ha
content_784	Ihe nkiri ga-amasị gị:
content_784	IMPORTANT INFORMATION - Please make sure you tag our content. Under the Tags tab, in the Campaigns dropdown, select CS
content_785	Mbara ala
content_785	Oke igbu mmadụ n'obodo ndị gbara gburugburu n'okpuruọchịchị Ohaukwu n'Ebonyi steeti anaghị atọ ọchị.
content_785	Ozu mmadụ asatọ ka e butere n'obodo Ngbo n'ụbọchị Satọdee bụ ndị amabeghi onye maọbụ ndị gburu ha.
content_785	Ana m enye ụnụ abalị asaa ka ụnụ wepụtanụ ndị gburu ndị Ebonyị anọ  - Ortom
content_785	'ASUU ga-enyocha ọchụchụ Ebonyi State University chụrụ ndị nkuzi'
content_785	Mana ọnụ na-ekwuru ndị uweojii na steeti ahụ bụ Loveth Odah gwara BBC Igbo na a na-eche na ọbụ esemokwu ihe gbasara ala kpatara ọnwụ ndị ahụ.
content_785	Odah kwuru na n'ime mmadụ asatọ ahụ e gburu, anọ ka e bepuru isi, ebe ndị ọzọ gụnyere ụmụ otu n'ime ha dị naanị afọ ise.
content_785	Etụ ịkwụ ụgwọ ụtụisi siri kpata mmechi ahia Abakpa dị n'Abakiliki
content_785	Aha ndị e bepuru isi bụ: James Aneke onye gbara afọ iri ise na atọ, Innocent Agbo, Chukwu Enwe na Livinus Idoko.
content_785	Ndị ọzọ: Ngozi Ibeni, Jonathan Onwe onye gbara afọ iri, Susan gbara afọ ise na otu onye ọzọ.
content_785	Otu onye aha ya bụ Nwankwọ ka nọ ọdị ndụ ọnwụ ka mma n'ụlọọgwụ dịka Odah si kwu.
content_785	Gini na-akpata oke ogbugbu ndịa?
content_785	Odah kwuru na enwere otu mpaghara ala a na-azọ n'etiti obodo abụọ, otu bụ ndị Ebonyi Steeti, nke ọzọ bụ ndị Benue steeti.
content_785	O kwuru sị: "Mgbe ikpeazụ e gburu mmadụ bụ ndị gara n'ala ahụ a na-azọ azọ ịkọ ugbo."
content_785	"Anyị adọọla ndị mmadụ aka na ntị ka ghara ịrụzi ọrụ ugbo n'ala ahụ ganye na ekpezichaa esemokwu."
content_785	"Mana nke ugbu a bụ na ndị ahụ gafetere ma bata n'ime obodo gbukpọọ ndị mmadụ."
content_785	Odah kwukwara na-amaghị ma ndị ji akụkụ ahụ mmadụ agwọ ọgwụ ọjọọ etinyekwuola aka n'igbu ndị mmadụ n'okirkiri ahụ.
content_785	Nke a bụ maka na ụfọ ndị ahụ e gburu egbu, akụkụ ahụ ha ụfọdụ adịghịzi ya.
content_785	Olee mgbe okwu ala malitere?
content_785	Ndị uweojii kwuru na okwu ahụ malitere ọtụtụ afọ gara aga.
content_785	Loveth kọwara etu nwanyị obodo Ohaukwu gbarala afọ iri itoolu siri kwuo na ọgụ ahụ malitere tupu amụọ ya.
content_785	"Ọ bụ ihe anya mmiri na ihe dị otua ka na-eme n'ọgbara ọhụrụ a a kpọrọ "21st century".
content_785	Gịnị ka ndị uweojii na-eme?
content_785	Dịka Loveth sị kwuo, Kọmishọna ndị uweojii na Ebonyi steeti bụ Awosola Awotunde agaalarị njem nleta n'ebe ahụ ihe a mere.
content_785	Awotunde kwere nkwa na ya na ndị isi na-elekọta mpaghara "zone 4", Larmode Titus, nakwa nke "zone 6", Musa Kimo, ga agbakọ aka wee rụọ ya bụ ọrụ.
content_785	Ngalaba "zone 4" nke ndị uweojii gụnyere Benue, Nasarawa nakwa Plateru steeti, ebe "zone 6" gunyere Akwa-ibom, Cross River, Rivers na Ebonyi.
content_785	Loveth kọwara na mpaghara a na-azọ azọ buru oke ibu nke mere na naanị ndị uweojii nọ n'Ebonyi steeti agaghị echekwata ya nke ọma.
content_785	Ọtụtụ steeti gbara Ebonyị gburgburu nke mere ka okwu ala na-adapụtakarị kwa mgbe kwa mgbe.
content_785	Steeti ndị a gụnyere Benue, Cross River, Abia na Enugu.
content_785	Akụkọ ndị ọzọ ga-amasị gị:
content_785	Gọọmenti Abia state emeela nzacha na mkpopu n'Abia Poly
content_785	Ọtụtụ ndị debara aha isi South Africa lọta enweghi akwụkwọ zuru ezu - Kọmishọna ukwu Naịjiria
content_785	Nwaafọ Igbo eritela nturuugo n'ihe nkiri na mba ofesi
content_786	Abike Dabiri na ndị na-akpa oke agbụrụ
content_786	Onyeisi ngalaba na-ahụ maka ndị Naịjirịa nọ mba ofesi bụ Abike Dabiri ekuola na gọọmenntị etiti agaghị eburu ibu ndị sị mba Saụt Afrịka gbalata maka ogbugbu mmadụ na mmebi akụnaụba ndị mbịarambịara na mba ahụ.
content_786	Dabiri-Erewa gwara ndị ntaakụkọ na ọ bụ ihe onye nnọchịteanya pụrụiche Onyeisiala Muhammadu Buhari zigara Saụt Afrịka gwara ya ga-ekpebi ihe gọọmentị ga-eme.
content_786	Ọ gakwara n'ihu kwuo na ọ bụ mba Saụt Afrịka ka gọọmentị Naịjirịa ji n'aka maka arụ a emere n'ebe ahụ.
content_786	Onyeisiala Buhari ga-enwete mkpesa nke onye nnọchite anya pụrụiche ahụ bụ Afrịka bụ Ahmed Rufai Abubakar taa.
content_786	Onyeisiala Buhari gosiburu na obi adịghị ya mma maka mwakpo ikpa oke a na-awakpo ndị Naijirịa bị na Saụt Afrịka.
content_786	"Ihe e mere anyị bụ ihe nyere anyị mbọmbọ ọsọ na South Africa"- Nwaanyị Igbo si SA agbalaga
content_786	O zigara Ahmed Rufai Abubakar bụ onyeisi ndị uweojii nyocha nke Naijiria ozi na mba Saụt Afrịka nke gunyere ka ndị mba Saụt Afrịka tinye uche ikwusi mwakpo ikpa oke.
content_786	Ndị ntorobịa mba Saụt Afrịka ka na-ekwusi ike na ha achọghịzi ndị mbịarambịara na be ha.
content_786	Ndị nnọchite anya Naịjiria na mba Saụt Afrịka na-ekwu na ihe karịrị mmadụ narị isi egosila mmasị ha iso ụgbọelu nke ụlọọrụ Air Peace wepụtara maka ibulata ndị mmadụ Naịjirịa.
content_786	Onyeisi ụlọọrụ nnọchiteanya Nigeria na obodo Johannesburg bụ Godwin Adama kwuru nke a na mkparịtaụka ya na ndị News Agency of Nigeria nwere n'ekwentị.
content_786	Mwakpo 'Xenophobia' ataala isi mmadụ ruru 600 kamgbe 2006
content_786	Ụmụ Naijiria ewerela iwe mebie ihe n'ọdọ ahịa Shoprite, PEP
content_786	Adama kwuru na ndị mmadụ ka na-edenyekwa aha ha ịhapụ Saụt Afrịka lọghachi Naịjirịa n'ihi ọgbaaghara sitere n'ịkpa oke agbụrụ.
content_786	N'otu aka ahụkwa, onye ji ọkwa Kọmishọna di elu nke Naịjiria na mba Saut Afrịka bụ Kabiru Bala, kwukwara na ihe niile na-aga n'anya ya.
content_786	Bala kwuru na "ọtụtụ ndị denyere aha ha ịlọghachite Naịjiria enweghi akwụkwọ njem  zuruoke."
content_786	"Anyi na-eleba ya anya. Ndị akwụkwọ ha ezughi ezu, anyị ga-enye ha akwụkwọ gbanụ gbanụ, ka ha wee mee ya bụ njem."
content_786	Cheta na BBC Igbo nwere mkparịtaụka pụrụ iche na soshal midia "Facebook" n'ụbọchị Satọdee gbasara ọgbaaghara "Xenophobia" na mba Saụt Afrịka.
content_786	Mana n'ụbọchị ụka, ọtụtụ ndị ntorobịa na Saụt Afrịka mere ngagharị iwe, na-ekwusi ike na ha achọghizi ndị mbịarambịara ọbụla na obodo ha.
content_786	Ndị otu MASSOB
content_786	MASSOB boro Gọvanọ Dave Umahi ebubo ikpa nkata megide ọdọugboelu Akanu Ibiam
content_786	Ndị otu MASSOB agbarụọla ihu maka mgbachi agbachiri ọdọugboelu nke Akanu Ibiam Enugwu steeti na-enyeghị oge a ga-arụcha ya maọbụ ego ọle a ga-eji rụo ya.
content_786	Massob kwuru na nyocha ha gosiri na Gọvanọ Dave ụmahị na Onyeisiala Buhari na-akpa nkata iji wetuo ọnọdu ọdọụgbọelu ahụ ka ọ bụru nke anaghị efepu ụgbọelu na-aga ofesi.
content_786	Okorocha na Ihedioha ka na-alụ
content_786	Aka chịburu Steeti Imo bụ Rochas Okorocha agwala gọvanọ Emeka Ihedioha ka ọ taa odeakwụkwọ steeti ahụ bụ Uche Onyeagaocha ahụhụ maka ịkpọ oku ka anwụchie ya.
content_786	Sam Onwuemeodo bụ ọnụ na-ekwuru Okorocha kwuputara nke a n'akwụkwọ ozi o wepụtara n'ụbọchị ụka.
content_786	O kwuru na oku ahụ Onyeagaocha kpọrọ adabaghị adaba n'iwu ma ncha
content_786	N'Ofesi
content_786	Ndị na akpọ ụgbọelu gbara abụbụ ọrụ maka ha chọrọ ka etinyere ha ego n'ụgwọ ọnwa ha
content_786	Ndị ụlọ ọrụ British Airways akwusịla njem ụgbọelu ha niile dịka ndị na anya ụgboelu ha gbara agbụru ọrụ abalị abụo maka ụgwọ ọnwa.
content_786	Nkwụsị njem a metutara ndị njem rụrụ out narị puku na puku iri itolu na ise.
content_786	Ebelebe egbuola na Tokyo
content_786	Ajọ ikuku a kpọrọ "Typhoon Faxai" kụjara obodo Tokyo, isi obodo Japan.
content_786	Na mba ofesi, ajọ ikuku na oke mmiri ozuzo nke mere na mba Japan emeela ka ụlọ karịrị puku narị itoolu nọrọ na-enweghị ọkụ Latrik.
content_786	Ihe ọdachị nke a mere n'obodo Tokyo mekwara ka a kagbuo njem ụgbọelu karịrị otu narị na iri atọ.
content_786	Otu nwanyị gbara afọ iri ise (50) maọbụ karịa gharịpụrụ mgbe ikuku buuru ya kụọ ya isi n'ahụ aja.
content_786	O mechara nwụọ n'ụlọọgwụ.
content_786	Odogwu Rafael nwa Nadal
content_786	Rafael Nadal makụrụ iko US Open ka nwa.
content_786	N'egwuregwu, Rafael Nadal gosiri ihe o ji bụrụ odogwu mgbe o meriri Daniil Medvedev nke mba Rọshia iji wee mabulie iko nke US Open n'isi ụtụtụ taa.
content_786	Asọmpi were awa anọ na nkeji iri ise tupu apịachaa ya.
content_786	Ka ọ dị ugbua, ọ fọdụụrụ Nadal otu iko "major" ọzọ ka ya na Roger Federer hara na ndị kacha bute iko "major" n'egwuregwu tennis.
content_786	Cheta na nwata nwanyị aha ya bụ Bianca Andreescu meriri Serena Williams na asọmpi US Open nke ụmụnwanyị a pịara n'ụbọchị  Satọdee.
content_786	Azubuike Egwuekwe abanyela Rivers United nke Naịjiria
content_786	Ọgbaa  bọolụ otu Super Eagles bụ Azubike Egwuekwe esirila otu egwu bọolụ Al Nasr Benghazi nke Libya were banye Rivers United nke Naijirịa.
content_786	Egwuekwe so na ndị otu Super Eagles nke meriri asọmpị Ikọ mba Afrịka nke afọ 2013 na Saụt Afrịka.
content_786	Akụkọ ndị ọzọ ga-amasị gị:
content_786	Nwaafọ Igbo eritela nturuugo n'ihe nkiri na mba ofesi
content_786	E nyela Ebonyi Steeti ikike ịrụ ọdọụgbọelu nke ha
content_786	Ụmụada Enugu state 'na-eweta ọkụ' na Nigeria
content_786	Gee nkeji akụkọ
content_786	Lee ihe nkịrị ga-amasị gị
content_787	Biodun Fatoyinbo na Busola Daokolo
content_787	Busola Dakolo ekwuola na Biodun Fatoyinbo ga-akwụ ya 10m maka ihe ọ gabigara n'aka ya.
content_787	N'ikpe nke Busola Dakolo tinyere n'ụlọikpe ahụ o kwuru na mwakpo Biodun wakporo ya metụtara alụmdinanwunye na n'ụzọ adịghị mma.
content_787	CAN esepụla aka ha n'okwu Fatoyinbo
content_787	"Esepubeghi m aka n'ikpe mụ na Fatoyinbo"
content_787	O kwukwara na ọ chọrọ ka Fatoyinbo dere ya akwụkwọ edemede rịọ ya mgbaghara iji gosi nchegharị maka ihe o mere ya.
content_787	Ụlọikpe ukwu n'Abuja akpọọla Busola Dakolo na Onyeisi ụlọụka COZA bụ Biodun Fatoyibo oku ka ha bịa zara ọnụ ha.
content_787	Ụlọikpe ahụ nyere ha abụọ abalị iri na anọ iji gosi onwe ha ma kwuo uche ha gbasara okwu ahụ.
content_787	Ihe mere ede ji bee nwịị maka COZA
content_787	Ụkọchukwu Coza jụrụ ịza oku kọmitii anyị hibere inyocha ebubo e boro ya - PFN
content_787	Dịka ụlọọrụ ntaakụkọ Punch siri kwuo, Dakolo kwuru na ọgụgọ niile Fatoyinbo na-agọ kemgbe o boro ya ebubo na-enyekwa ya oke nsogbu n'uche ya.
content_787	Cheta na Busola Dakolo boro Biodun Fatoyibo ebubo mmetọ n'ụzọ ezighi ezi mgbe ọ ka bụ nwa agbọghọ.
content_787	Akụkọ ga-amasị gị
content_787	Ihe Emeka Ihedioha merela kamgbe ụbọchị 100 ọ nọrọla n'ọkwa dịka Gọvanọ
content_787	"Ihe e mere anyị bụ ihe nyere anyị mbọmbọ ọsọ na South Africa"- Nwaanyị Igbo si SA agbalaga
content_787	Esemokwu ala bidoro kamgbe gboo ka na-ata isi ndị mmadu n'Ebonyi
content_788	Uzor Kalu
content_788	Otu ndọrọndọrọ ọchịchị nke APC dị n'Arọchukwu ekwuola na ụlọikpe ehibere n'Ụmuahia maka mkpesa gbasara ntuliaka achụpụghị Orji Kalu n'oche ya dịka omeiwu nke 'Abia North'.
content_788	Ha kwu kwara na ha anabataghị mkpebi ụlọikpe ahụ.
content_788	Ha gara n'ihu kwuo na Ọrji Kalu bụ onye ama ama nwetere ntuliaka puku iri atọ, narị abụo na atọ were meria onye nke otu PDP bụ Mao Ohuabunwa nwetere puku iri abụo, narị asatọ na otụ.
content_788	Ndigbo akwụọla ụgwọ kwesiri inye ha oke ha n'ụlọomeiwu - Adighije
content_788	Otu APC kwuru na ha ga-eweghachị ikike enyere Ọrji kalu n'ụloikpe mkpesa.
content_788	Ma kọwakwaa na ụlọikpe ahu nyere iwu ka emegharịa ntụliaka n'ụfọdụ ọgbọ ntuliaka nke dị na 'Abia North'.
content_788	Gọvanọ Igbo ise 'lara ezumiike nka' n'ụlọomeiwu 2019
content_788	Ha riọkwara ka ndị otu APC niile dere ma hapụ ka ndị ọzọ tinye ha n'ikpa agwa ọjọọ ma kwu kwaa ka ndị PDP na ndi enyi ha kwụsị igbasa ozi asi maka Orji kalu.
content_788	N'aka nke ọzo ụlọikpe nyere iwu na Kalu nwereike ịkpeasa ya bụ ikpe mgbe abalị iri itoolu gachara.
content_788	Lee akụkọ ga-amasị gị
content_788	Ihe Emeka Ihedioha merela kamgbe ụbọchị 100 ọ nọrọla n'ọkwa dịka Gọvanọ
content_788	Esemokwu ala bidoro kamgbe gboo ka na-ata isi ndị mmadu n'Ebonyi
content_788	Gọọmenti Abia state emeela nzacha na mkpopu n'Abia Poly
content_788	'Anyị agaghi eti ndị si Saụt Afrịka lọta aka n'obi' - Gọọmentị Naịjirịa
content_788	Lee ihe nkiri ga-amasi gị
content_789	Ndị otu IMN na-eme ngagharị
content_789	Ndị otu IMN wepụtara foto a n'akara Twitter ha, na-ekwu na ngagharị ha gara n'ihu n'Abuja.
content_789	Ndị otu Islamic Movement in Nigeria, bụ ndị e jikwa "Shiites" mara, kachiri ntị mee ngagharị na steeti dị icheiche na Naịjiria.
content_789	Ngagharị a bụ nke ha ji eme emume nke ndị ụka Alakụba kpọrọ "Ashura".
content_789	Ịkpọ anyị ndị oyi egwu agaghi egbochi ngagharịiwe anyị - Onye Shia
content_789	Onyeisi Ndị uweojii: Anyị ga-ewe ndị otu Shi'ites dịka ndị oyiegwu
content_789	Shiites: Ndị uweojii anwụchiela mmadụ 400
content_789	Nke a bụ n'ihi na gọọmentị Naijiria na-ahụtazị otu IMN dịka ndị oyi egwu.
content_789	Mana akụkọ si Abuja wee pụta n'ụtụtụ a kwuru na ndị IMN mere ngagharị iwe n'ụtụtụ na mpaghara Wuse n'ụbọchị Tuesday.
content_789	Ọnụ na-ekwuru ndị IMN bụ Ibrahim Musa gwara BBC na ha nwere ngagharị n'ezie nke bidoro na Wuse we ruo mpaghara Berger.
content_789	O kwukwara na ndị otu ha mekwara ngagharị na Kaduna Steeti mana ha na ndị uweojii kwakọtara isi nke mere ka mmadụ atọ nwụọ.
content_789	Mana ọnụ na-ekwuru ndị uweojii na Kaduna steeti kwuru na o nweghị onye ha gburu kama ha chụsasiri ha achụsa.
content_789	Ndị otu IMN sikwa n'akara "Twitter" ha wee kwuo na ha gbakọrọ ime ngagharị na Sokoto Steeti, mana ndị uweojii ekweghi ha zọpụ ụkwụ.
content_789	Ndị uweojii ekwubeghi ihe ọbụla banyere ebubo ndị a.
content_789	Anjuguri Manza, ọnụ na-ekwuru ndị uweojii n'Abuja azaghị oku anyị kpọrọ ya n'ekwentị.
content_789	Ọ zaghachighikwa ozi "SMS" anyị zigaara ya.
content_789	BBC ka na-eme nchọpụta iji mata nke bụ eziokwu n'ihe niile a.
content_789	Cheta na onyeisi ndị uweojii bụ Mohammed Adamu dọsiri aka na ntị ike n'ụbọchị Mọnde gbasara ngagharị ndị IMN.
content_789	Adamu kwuru na ndị uweojii ga-akpaso onye ọbụla so mee ahụ ngagharị ahụ agwa dịka onye oyi egwu.
content_789	Frank Mba, ọnụ na-ekwuru ndị uweojii, kwukwara na ọbụ naanị ndị IMN ka a machiri ime ngagharị.
content_789	Mba kọwara na ndị ụka Alakụba ndị ọzọ nwere ike ime emume "Ashura" dịka ha si emebu.
content_789	Mana onye ọbụla emekwala ihe megidere iwu.
content_789	Akụkọ ndị ọzọ ga-amasị gị:
content_789	Esemokwu ala bidoro kamgbe gboo ka na-ata isi ndị mmadu n'Ebonyi
content_789	"Ihe e mere anyị bụ ihe nyere anyị mbọmbọ ọsọ na South Africa"- Nwaanyị Igbo si SA agbalaga
content_789	Ihe Emeka Ihedioha merela kamgbe ụbọchị 100 ọ nọrọla n'ọkwa dịka Gọvanọ
content_790	Okenye
content_790	Etu ndị mmadụ si ewere ndụ ha ugbua na Naịjirịa na-agbazi anya mmiri.
content_790	Ọ na dịzị ka chị bọọ a nụ ọzọ.
content_790	Kedu ihe mere mmadụ 800,000 ji egbu onwe ha kwa afọ?
content_790	Ị ma na igbu onye chọrọ ọnwụ bụ njọ na Naịjirịa?
content_790	Ngalaba na-ahụ maka ahụike a kpọrọ World Health Organisation (WHO) ekwuola na ihe karịrị mmadụ puku narị asatọ na-ewere ndụ kwa afọ ọbụla.
content_790	Na Naịjirịa, ọ dịkwazị ka ọdachị a na-ewuru ndị ntorọbịa tụmaadị na mpaghara ọwụwa anyanwụ.
content_790	Naani na Mahadum nke Naịjiria dị na Nsukka ka enweterela akụkọ ndị ntọrọbia atọ chọrọ iwepụ ndụ ha.
content_790	Mmadụ abụọ gara n'ihụ mee ya ebe a zọpụtara otu onye mgbe ọ na-achọ ime ya.
content_790	Soshal Midia a na-enyere ndị mmadụ aka iwere ndụ ha?
content_790	Ihe ọzọ na-agba anya mmiri bụ na ụfọdụ ndị a wepụrụ ndụ ha ji soshal midia kwupute etu ha ga-esi mee ya.
content_790	Ọtụtụ ndị ọnụ na-eru n'okwu ekwuola na mgbawa obi, ahụhụ ụwa, ụbịam, esemokwu ezinaụlọ, mwakpo, nakwa ihe ndị ọzọ nwere ike ibute nkopu ụbụrụ nke na-akpata mmadụ iwere ndụ ya.
content_790	Mana kedụ ka ndị Igbo sị ahụ ọdachị a?
content_790	Onye na-ahụ maka ihe gbasara omenaala Igbo bụ Olueze Ụkaejuoha kọwara na mmadụ igbu onwe ya n'ala Igbo bụ arụ ka arụ.
content_790	O kwukwara na etu o si di njọ bụ na a na-eburu ozu onye ahụ ga tunye n'ajọ ọhia.
content_790	Onye ahụ lọ ụwa ọzọ, a ga-akpọta dibia siri ike ga-agwọ nnukwu ọgwụ iji mee ka onye ahụ ghara iwere ndụ ya ọzọ.
content_790	Etu a ga-esi gbochie ọdachị a
content_790	Ukaejuoha kwuru na ọ bụrụ na akụziere ndị ntorobia Igbo omenala ọfụma, na ha agaghị na-eche maka iwere ndụ ha ma ihe isiike bịa.
content_790	Mcginger Ibeneme bụ dịbia ahụike kwukwara na ikwụsị atụmatụ ọjọ a ga-ahịa ahụ makana ụwa anaghị akwado ị dị mma echi.
content_790	O kwuru na ọ ga-aga ka mma ịma ọkwa ka ndị mmadụ mara ebe na ebe ha ga-emenwu mkpesa gbasara echiche iwere ndụ ha.
content_790	"Ọ dịkwa mkpa ikpesa onye ịchọpụtara na-akpa agwa ka onye chọrọ iwere ndụ ya n'aka ndị ọ bụ ọrụ ha inyere udiri ndị a aka.
content_790	Ihe nkiri a ga-amasị gị:
content_790	Akụkọ ndị ga-amasị gị
content_790	Ndị Shiite kachiri ntị mee ngagharị taa
content_790	Ka o si kwuru n'ụlọikpe ntuliaka na Naịjirịa
content_790	Nhịahụ di n'ime ka ndị Naịjirịa kwụọ ụgwọ ụtụ isi
content_791	Nnamdi Kanu n'ụlọikpe Abuja
content_791	Abaribe, El-shalom na Tochukwu Uchendụ gbaara Nnamdi Kanu akaebe mgbe eji ya eji
content_791	Onyeokwu ndị otu Ipob bụ Paul Achalla akọwaala ndị ha na onyendu ndị Indigenous People of Biafra (Ipob) bụ Nnamdi Kanụ ga-ahụ n'European Union n'uhuruchi taa bụ Tuzde.
content_791	Achara kọwara na ọgbakọ a abụghị maka ndị European Union niile kama na ọ bụ kọmiti ndị nnwereonwe na-amasị.
content_791	Ọkaikpe ga-ekpe Nnamdi Kanu ikpe abịaghị ụlọikpe taa
content_791	Kpọpụtanụ Nnamdi Kanu - Ọkaiwu ya
content_791	Nnamdi Kanu chị ọkụ mmụọ abịa
content_791	Ọ kọwaghị ndị otu kọmiti a bụ, kama ọ sị na nke a bụ mbido ọtụtụ ihe otu Ipob kwadoro iji mee ka ọha nụrụ ọlụ ha.
content_791	Achara kọwara na Nnamdi Kanu ga-akpa ọtụtụ ihe metutara ndị Igbo na mwereonwe ha ya na ndị otu Ipob.
content_791	O kwukwara na "mgbe adịghị anya na ndị otu ha ga-ahazị ọgbakọ nke ndị European Union niile ga-eso. Nke a ka bụ njikere".
content_791	BBC nwetere ndị na-ahụ mgbasa ozi n'ụlọomeiwu EU ha were si na ha amaghị maka atụmatụ a.
content_791	Maazị Tilla McAnthony bụ onye ya na BBC Igbo kwuru sị na ya bụ ụlọomeiwu ka malitere ọrụ n'izu ka gara aga.
content_791	Ọ kwukwara na ya ga-eme nchọpụta ịmata nke bụ eziokwu ma kpọghachị BBC Igbo.
content_791	Anyị na-eso akụkọ a ka anyị mata nke ga-eme.
content_791	Ihe nkiri ga-amasị gị:
content_792	Ndị EFCC na FBI
content_792	Ndị uweojii nyocha nke mba Amerịka bụ 'Federal Bureau of Investigation na nke Naijirịa bụ Economic and Financial Crimes Commission (EFCC) nwere ọgbakọ na Legọs n'ụbochi Tọzde ebe ha gwara ndị ntaakụkọ etu ọrụ sị aga
content_792	Ngalaba abụọ a kwuru na ha ga-etikọ aka ọnụ were megide mpụ na ohi nke Ịntanetị na nke igwe kọmputa.
content_792	Onye ọrụ FBI gwara ndi ntaakụkọ na ha nwetere mkpesa ruru Puku iri abụọ (20,000) maka ohi nke akụ na ụba sitere n'Email nke napụrụ ndị mmadụ ego ruru otu ijeri naira na ọma ($1.2B).
content_792	Nwụchi ụmụ Naịjirịa 77 na-echekasị anyị
content_792	Anyị anwụchiela mmadụ 28 ma napụta ego ruru nde N373 - EFCC
content_792	He gwara ndi ntaakuko na ha anwuchiela ụfodu n'ime ndi so na aha iri asaa na asaa (77) ndị FBI depụtara n'ọnwa gara aga.
content_792	Dika ha siri kwuo, a ga-ekpe ụfọdụ ndị Naijiria a nwuchiri ma ndi nke so na aha mmadụ (77) FBI depụtara ikpe na mba Amerika.
content_792	Ha gwara ndị ntaakuko na ha anwuchiela mmadụ 167 bụ ụmu Naijiria maka ihe gbasara mpụ a.
content_792	Ha mekwara ka ndị ntaakuko ghọta na ha anapụtala ndị a nde naịra iri itoolu na abụo (N92m).
content_792	Orji Uzo Kalu
content_792	Orji Uzor Kalu
content_792	Aka chịburu Abia Steeti bụ Orji Uzor Kalu agwala ndị nkwado ya ka ha ghara inwe obi abụọ gbasara nkagbu ụlọikpe kagburu mmeri ntuliaka ya.
content_792	Cheta na ụlọikpe nta maka ntuliaka nọrọ ụnyaahụ kagbuo mmeri Kalu meriri Mao Ohabunwa na ntuliaka e mere n'ọnwa Maach afọ a.
content_792	Ụlọikpe ahụ nyekwara iwu ka INEC hazigharịa ntuliaka na wọdụ olemole n'ime abalị iri itoolu na-abịa abịa.
content_792	'Onweghị onye chụpụrụ Orji Kalu n'ọrụ' - APC
content_792	Gọvanọ Igbo ise 'lara ezumiike nka' n'ụlọomeiwu 2019
content_792	Orji Kalu: Enweghi m ọnụ okwu maka akụkọ mmachi njem
content_792	N'ozi si n'aka ụlọọrụ ntaakụkọ ya, Kalu kwuru na mkpebi ụlọikpe ahụ anaghị echu ya ụra ma ncha.
content_792	O kwuru na ya ga-emeri Ohuabunwa mgbe ọbụla emegharịrị ya bụ ntuliaka.
content_792	N'okwu ya, "A ga m agbagha mkpebi 'tribunal' ahụ."
content_792	"Ohuabunwa abụghị onye a ma ama. E meriri m ya nke ọma."
content_792	"APC ga-emerị PDP n'Abia North mgbe ọbụla a yiri ntuliaka a ọzọ."
content_792	N'ụbọchị Mọnde, otu ndọrọndọrọ ọchịchị APC kọwara na onweghi mgbe ụlọikpe ji chụtuo Orji Uzor Kalu dịka onyeiwu kama ha sị na a ga-emegharị ya bụ ntuliaka.
content_792	Agaghị enyeghachị Diezani Alison Ola ya
content_792	Ola ya na ekentị olaedo ya alala n'ihi
content_792	Ụlọikpe kachasi elu na Naịjiria enyela iwu na agaghi enyehachi Diezani Alison Madueke ola mma ya na ekwentị Iphone nke eji Olaedo rụọ ha nwetere n'ụlo ya.
content_792	Onye Okaikpe bụ Nicholas Nicholas kwuru na Diezani na onye Okaiwu ya egosighị ihe mere a ga-eji nyehachi ya ihe ndia ha machiri.
content_792	Busola Dakolo
content_792	Biodun Fatoyinbo na Busola Daokolo
content_792	Busola Dakolo, ekwuola na onweghi mgbe o ji kwuo ka ụkọchụkwụ Biodun Fatoyinbo kwụọ ya nde naịra iri n'ihi mwakpo ọ wakporo ya mgbe gara aga.
content_792	Cheta na Dakolo gbara Fatoyinbo akwụkwọ na-arịọ ụlọikpe ka ha manye Fatoyinbo ka ọ rịọọ ya mgbaghara maka iwakpo ya mgbe orubeghi ihe e ji nwannyi eme.
content_792	Ikpe ahụ ga-adị n'ụlọ ikpe nke "Federal Capital Territory".
content_792	Ndị ọkaiwu Busola kọwara na nde naira iri ahụ ha chọrọ ka Fatoyinbo kwụọ bụ maka ego ha ji gbaa ya akwụkwọ n'ụlọikpe.
content_792	Onwebeghi ọkaikpe e wepụtara ga-ekpe ya bụ ikpe.
content_792	Rwanda egosila ihunanya
content_792	Ọ bụ n'izuuka na-abịa ka a Rwanda ga-ebido ikpọrọ ndị a tọro na Libya
content_792	Ndị Mba Rwanda ekwtela inabata ihe ruru mmadụ nari ise ndị tọrọ atọ na Libya.
content_792	Ndi Rwanda kwetere inabata ndịa gunyere ụmụaka na ntorobia dịka ndi CNN gosiri ebe a na ere ndị mmadụ dịka ndi ọrụ na mba Libya.
content_792	Nọt Korịa na Amerika ekpeziwela
content_792	Donald Trump na Kim Jong Un
content_792	N'ofesi, Mba Nọt Korịa ekwuola na ha dị njikere ka ha na mba Amerịka malitekwa mkparịtaụka etu a ga-esi kwụsị nchọpụta gbasara ịmepụta ogbunigwe nuklịa.
content_792	Onye mịnịsta na-ahụ maka mmekọrịta mba ahụ na mba ndị ọzọ bụ Choe Son-hui kwuru na mkparịtaụka nwere ike ịmalite tupu ọnwa Septemba agwụ ma ọ bụrụ na Amerịka chọọ.
content_792	Super Eagles na Yukren ga-achịpụ ya
content_792	Ndị otu egwu bọọlụ Super Eagles oge ha mechara nkwado na Yukreb n'ụbọchị Mondee
content_792	N'egwuregwu, otu Super Eagles nke Naịjirịa ga-ezute ndị mba Ukren n'asọmpi enyi na enyi na mgbede taa.
content_792	Asọmpi a ga-ebiri ọkụ ma o jiri ọkara gafee elekere asaa nke uhuruchi.
content_792	Asisat Oshoala
content_792	Asisat Oshoala so na mmadụ iri na asatọ ahọpụtara ga-agbara Barcelona na asọmpị UEFA
content_792	Nwaada Naijiria bụ Asisat Oshoala na agbara ndị otu bọọlu Barceleona ga-eso gba asọmpi ha na ndị otu egwu bọọlu Juventus na agba nke iri atọ na abụọ na asọmpi UEFA nke  ụmunwanyị.
content_792	Oshoala nyere goolụ asatọ n'ime asọmpị iri na otu na afọ egwuregwu gaara aga na otu egwu bọọlu Barcelona.
content_792	Akụkọ ndị ọzọ ga-anasị gị:
content_792	Esemokwu ala bidoro kamgbe gboo ka na-ata isi ndị mmadu n'Ebonyi
content_792	Ihe Emeka Ihedioha merela kamgbe ụbọchị 100 ọ nọrọla n'ọkwa dịka Gọvanọ
content_792	"Ihe e mere anyị bụ ihe nyere anyị mbọmbọ ọsọ na South Africa"- Nwaanyị Igbo si SA agbalaga
content_792	Gee Nkeji Akụkọ:
content_792	Ihe nkiri ga-amasị gị:
content_793	Alex Iwobi
content_793	Otu Super Eagles na ndị otu bọọlụ mba Yukrane mara onwe ha n'ụbọchị Tuzde.
content_793	Ndị otu egwu bọlụ Naijirịa anaghị achị dịka ha jị goolu chara ọkụ were bido asọmpi enyi na enyi ha na Yukrane
content_793	AFCON: Super Eagles agwọọla Libya ịba
content_793	Super Eagles abọrịala Seychelles ka ọkụkọ
content_793	Ọ bụ na nkeji nke anọ ka Joe Aribo gosiri ihe o ji bụrụ dịke mgbe o nyere goolu a.
content_793	Mgbe ọ dịka ndị Yukrane a chọrọ iteta n'ụra ka Victor Osimhen ji penalty were chụghachi ha azụ.
content_793	Wolves agwọọla Man Utd ara
content_793	Man City agwọọla Chelsea ka abacha
content_793	Yukrane gbara lịkalịka mana Francis Uzoho ghọtara bọọlụ ha niile etu nwatakịrị si ata akara.
content_793	N'ihe fọrọ nkeji atọ enyere tupu egbuchie agba nke mbụ, Yukrane emeghị pịm!
content_793	Liverpool agwọọla Arsenal ka abacha e tinyere ose Nsukka
content_793	Ngwongwo e jiri mara Barcelona akụwasịala
content_793	Otu Yukrane ji iwe bata na agba nke abụọ ebe ndị Super Eagles tụrụ ute were naba ụra
content_793	Oleksandr Zinchenko nyere goolu na nkeji 78 ebe Roman Yaremchuk nyere ọzọ na nkeji 79.
content_793	Na ngwụcha, o doro anya nwoke na nwoke ibe ya ha bu eziokwu dika ha gbara onwe ha onye laba onye laba.
content_793	Akụịko ga-amasị gị
content_793	'Nnamdi Kanu ga-ahụ ndị nnwereonwe na-amasị taa' - Ipob
content_793	Ka ndi Igbo sị ahụta onye ọ bụla wepụrụ ndụ ya
content_793	'Anyị anwuchiela ndị 'yahoo' 167 na Naijirịa '
content_793	Ụmụ Igbo ghọrọ 'agụ' n'asọmpi Africa Games 2019
content_793	Ihe nkiri ga-amasi gi
content_794	Ụmụakwụkwọ primarị
content_794	Ọnwa sepụtemba bụ ọnwa a ma ama n'ụwa niile mgbe ụmu akwụkwọ ji alaghachi akwụkwọ.
content_794	Nke a mere na ụfọdụ nne na nna na-echekasị onwe ha tupu ọnwa e ruo iji hụ na ha kwụrụ ụgwọ akwụkwọ ụmụ ha.
content_794	Obodo eji ọkụkọ, ewu na atụrụ akwụ ụgwọ ụlọakwụkwọ
content_794	Ihe gị na ụmụ gị nwere ike ịme n'oge ezumike
content_794	BBC Igbo jụtara otu onye ọkachamara na ndekọ ego bụ Tosin Olaseinde etu ha ga-esi gbalahụ nsogbu a.
content_794	Lee ihe ndị ọ kọwara
content_794	Kwado ọfụma na mbido afọ ọbụla
content_794	Olaseinde kọwara na ọ ga-adị mfe ma ọ bụru onye ọbụla na-akwụ ụgwọ akwụkwọ gụkọọ ole ọ ga-apụta n'otu afọ ma malite ịdokọ ego kwa ọnwa maka ya.
content_794	Nke a ga-eme na mgbe ọnwa Sepụtemba ruru onye ahụ ga-enwe ike lekọta ihe gbasara ịlọghachi akwụkwọ ụmụ ya.
content_794	Bite ego
content_794	Ụlọakwaụkwọ nke gọọmentị
content_794	Ihe ọzọ Olaseninde gwara ndị nne na nna bụ na ha nwereike ịbite ego.
content_794	O nwere ụfọdụ ụlọọrụ, ọrụ ha bụ ịnyere ndị nne na nna kwụọ ụgwọ akwụkwọ nke ha ga-akwụghachi n'ọdịnịhu.
content_794	Ụmụ ole ka nne na nna kwesịrị ịmụ?
content_794	'Tinye nwa gị n'ụlọakwụkwọ maọbụ ije nga'
content_794	Nke a ga-ebute obi iru ala ma abanye n'ọwa sepụtemba.
content_794	Nweta ọrụ aka pụrụiche ga na-akwụ ya bụ ụgwọ
content_794	Ihe ịkpeazụ onye ọkachamara gwara BBC Igbo bụ ụzọ ọzọ dị ndị na-akwụ ụgwọ akwụkwọ ga-esi nwe ezunmike na sepụtemba.
content_794	Akaọrụ ise ị nwere ike iji N10,000 bido
content_794	Ọtaakụ, lee ego ole ị sụpịara n'ọnụ n'afọ iri
content_794	"Ha nwereike ịchọ ọrụ aka ọzọ tinye aka nke mkpụrụ si na ya ga-abụ maka ụgwọ akwụkwọ ụmụ ha"
content_794	O kwuru nke a maka ndị ụgwọ ọnwa anaghị ezu iji lekọta ụgwọ akwụkwọ na ihe ndị ọzọ.
content_794	Olaseinde kwuru ka ndị nne na nna ghara ịda mba maka ụgwọ akwụkwọ kwa mgbe kwa mgbe.
content_794	"Agụmakwụkwọ zuru oke bụ ahịa ọma na-ere onwe ya" dịka ọ kọwara.
content_794	Ihe nkiri ga-amasị gị
content_795	Onyeisiala Muhammadu Buhari
content_795	Buhari kwuru na ndịagha Naịjirịa asụọla Boko Haram akwụ
content_795	Onyeisiala Buhari ka na-ekwusi ike na ndị agha Naịjiria emenyụọla ndị oyi egwu Boko Haram anya.
content_795	Buhari kwuru nke a oge o zutere onyeisi ndị Red Cross bụ Peter Maurer n'Abuja.
content_795	O kwuru na ọ fọdụrụ obere ka ndị agha Naịjirịa na nke ndị mba gbara ya gburu gburu kpochapụ Boko Haram kpam kpam.
content_795	Boko Haram enweghịzị ebe obibi na Naịjirịa - Buhari
content_795	Boko Haram awakpoola Maiduguri ọzọ
content_795	'A ga-agbaghara ndị Boko Haram chegharịrịnụ'
content_795	Egbuola ndị Boko Haram 5 na Sambisa
content_795	N'okwu ya, "Anyị na mba Chad, Kamerun, Nijie Repọblik na ndị ọzọ na-adọkọta ukwu."
content_795	"Ndị agha ụgbọelu anyị na-emekwa nke ọma."
content_795	"Ndị Boko Haram bụ ndị ekperima, anyị ga na-akpasokwanụ ha agwa ka ndị ekperima."
content_795	Buhari kwukara na ọchịchị ya na-agbazi mbọ ugbua idozi ihe niile ndị Boko Haram mebiri, ma kpọghachikwa ndị niile gbapụrụ ọsọ ndụ.
content_795	N'okwu ya, Peter Maurer kwere nkwa na ndị otu ya (ndị Red Cross) ga na-agba mbọ inyere ndị mmadụ aka, etu ha nwere ike.
content_795	Buhari na Atiku
content_795	Taa ka okwe ga-agba n'ikpe dị n'etiti onyeisiala Muhammadu Buhari na Atiku Abubakar iji mata onye meriri ntuliaka e mere n'ọnwa Febụwarị afọ 2019 maka nhọpụta onyeisiala Naịjirịa.
content_795	Atiku na ndị otu ya bụ PDP na-ebo ebubo na Buhari na ndị otu ya bụ APC mere nrụrụaka dị egwu na ya bụ ntuliaka.
content_795	Ha na-akọwatakwa na onyeisiala enweghi asambodo zuru oke iji zọọ ọkwa onyeisiala.
content_795	BBC kwụ chịm n'ụlọikpe mkpesa dị n'Abuja iwetara gị akụkọ a n'uju.
content_795	Trump na Bolton
content_795	Donald Trump na John Bolton
content_795	Onyeisiala mba Amerịka bụ Donald Trump enyela onye ndụmọdụ ya gbasara nchekwa obodo aha ya bụ John Bolton ọsọ.
content_795	Trump kwuru na ya anaghị ekwenye na ndụmọdụ ụfọdụ Bolton na-enye ya, nke a kpatara o ji sị ya laa.
content_795	Mana Bolton na-ekwu na ọ bụ ya ji aka ya gbaa arụkwaghịm.
content_795	Bolton kwukwara na ụwa ga-anụ olu ya oge na-adịghị anya.
content_795	Ọnyụpa ndị "Super Eagles"
content_795	Naịjirịa na Yukren zutere onwe ha n'obodo Dnipro.
content_795	N'egwuregwu, ndị otu Super Eagles maliri elu ka Agụ ma wụọ chọm ka nwa Awọ n'asọmpi enyi na enyi ha na ndị Ukraine gbara ụnyaahụ.
content_795	Ụmụ Naijirịa jibu goolu abụọ emeri na ya bụ egwuregwu, mana Yukren tụgharịrị sachaa goolu abụọ ahụ n'otu ntabi anya.
content_795	N'aka nke ọzọ ndị otu egwuregwu bọọlụ Naịjiria na-erubeghi afọ iri abụọ na atọ meriri mba Suda ụnyaahụ.
content_795	Otu abụọ ahụ zutere onwe ha iji mara onye ga-etozu oke isonye n'asọmpi Afcon nke ndị erubeghi afọ iri abụọ na atọ.
content_795	Naijirịa ji ọkpụ goolu ise asataghi asata menyụọ Sudan anya.
content_795	Akụkọ ndị ọzọ ga-amasị gị:
content_795	Taa ka a ga-ekpebi ikpe Buhari na Atiku
content_795	Naijirịa mechara bụrụ 'Aaron' gba aka
content_795	Ka ndi Igbo sị ahụta onye ọ bụla wepụrụ ndụ ya
content_795	Ihe nkiri ga-amasị gị:
content_796	Owele Rochas Okorocha
content_796	Okorocha na-ebo onye isi oche APC ebubo maka ntuliaka emere n'Imo
content_796	Rochas Okorocha akwaala arịrị maka  ihe ọ na-agabiga n'otu APC na agbanyeghị nkwado niile o nyerela pati ahụ.
content_796	Ọkwa Sinetọ nwere ike ifunahụ Okorocha - Ọkaiwu
content_796	INEC eforola ntutu taa n'isi Rochas Okorocha
content_796	Okorocha gwara ndị ntaakụkọ ụbọchị Tuzde n'Abuja na APC na onyeisioche ha bụ Adams Oshiomhole "agbakọtala ya azụ."  na agbanyeghị mbọ  ọ gbara ịkwalite pati ahụ n'Imo nakwa ọwụwa anyanwụ.
content_796	"A gbara m mbọ ịhụ na Oshiomhole batara n'ọkwa onyeisioche patị anyị, ọ (Oshiomhole) ma nke ahụ"
content_796	O kwukwara mwute ya maka etu ihe sị aga na APC ugbua.
content_796	"Amaghị m ebe m kwụ akwụ gbasara ọrụ akwụsịrị m n'ike n'ihi o nweghi onye na-agwa m ihe na-aga na APC kemgbe"
content_796	Ihe ọzọ Okorocha kwuru bụ na ọ lụrụ ọgụ niile APC nwere n'ọwụwa anyanwụ mana ọ mịtaghị mkpụrụ.
content_796	EFCC anatala ikike ịjichi akụnaụba Okorocha na nwunye ya
content_796	"Ihe a bụ ihe na-ewute m nke ukwu n'ihi na eche m na anyị niile bụ otu ezinaụlọ na-agba mbọ maka ọganihu ala Naịjirịa" ka o kọwara.
content_796	Maka ọdịnihu ya, o kwuru na ọ ka na-eche ihe ọ ga-eme n'ihu ma kwuo na etu ihe si aga, na ọ dị ya ka APC a ga-anwụ ma Onyeisiala Buhari rituo n'ọkwa.
content_796	Akụkọ ndị ga-amasị gị
content_796	Xenophobia attacks : Obere mgbochi ka ji ụgbọelu ifepụ na South Africa
content_796	Ụmụnwaanyị Imo state bụ "a kwaa a kwụrụ" na Nigeria
content_797	Ụgbọala ndị Forrest Guards n'Enugwu
content_797	Gọvanọ Enugwu steeti bụ Ifeanyi Ugwuanyi egosila ụgbọala ndị pụrụiche a ga-eji wulite nchekwa na steeti ahụ.
content_797	Ụgbọala ndị a gụyere: Hilux narị nke Innoson rụpụtara maka ndị uweojii, ndị agha na ụlọọrụ nchekwa ndị ọzọ.
content_797	Ọchịehi nabata nụ mkpapụta ala - Ugwuanyi
content_797	Enugwu ga-abụ obodo kacha ọcha - Ugwuanyi
content_797	Nakwa ụgbọala narị abụọ na iri isii a ga-ebunye agba ntuliaka niile dị na steeti ahụ.
content_797	Gọvanọ Ugwuanyị kọwara na ọ bụ ebe niile n'Enugwu ka a ga-ebuga ụgbọala ndị a iji rụọ ọrụ nchekwa.
content_797	O ji kwa ohere ahụ kwuo na ọ ga-amalite mkparịtaụka n'etiti ụlọomeiwu steeti ahụ na ndị Enugwu nọ n'ebe ọbụla n'ụwa.
content_797	N'uche ya mkparịtaụka a ga-ebute mkpebi ị mepe akpaego ọha niile pụrụiche ịhụ na nchekwa gara siriri werere n'Enugwu.
content_797	Na ngwụcha, Ugwuanyi kwuru na ọ na-akwado ịzụta ọgbatumtum nakwa ịnyịnya ịgwe ma kwuo na ndị ụka ga-eso na mkparịtaụka ọzọ ọ ga-ehibe.
content_797	Cheta na ogbugbu mmadụ, ntọrị mmadụ na arụ dị icheiche chakere ọkụ n'afọ n'Enugwu nke mere na ọtụtụ mmadụ gunyere ụkọchuwku abụọ alara mụọ n'im 2019 site n'aka ndi omekome na steeti ahụ.
content_797	Akụkọ ndị ga-amasị gị
content_797	Ụgwọ akwụkwo Sepụtemba a na-anyịji gị aka?
content_797	Ụmụnwaanyị Imo state bụ "a kwaa a kwụrụ" na Nigeria
content_798	Muhammadu Buhari
content_798	Ọ ka na-agbagwoju ụfọdụ anya ihe mere ụlọikpe pụrụ iche jiri nye onyeisiala Muhammadu Buhari mmeri ka ọ nọsie ike dịka onyeisiala Naiịjrịa.
content_798	Ụlọikpe ahụ nke Mohammed Garba nọ n'isi ya kwuru na PDP na Atiku achikọtaghị okwu ha na ndị akaebe ha kpọtara ọnụ.
content_798	Ụlọikpe akụpụla akwụkwọ Atiku  gbara maka onye meriri ntuliaka 2019
content_798	Kagbuonu ma megharịa ntuliaka ọkwa onyeisiala - Atiku
content_798	Lee Gọvanọ ndị nwetara ikike ọchịchị n'aka ụlọikpe
content_798	PDP kpọrọ ndị akaebe 62 maka ya bụ ikpe.
content_798	Ihe a bụ okwu ise gbara ọkpụrụkpụ ha jiri welie ya aka elu n'Abuja ụnyahụ bụ Wenezde:
content_798	Buhari nwere asambodo ụlọakwụkwọ ndị agha nke London nyere ya karịri nke secọndrị. Nke a mere ka o tozuo ịzọ ọkwa onyeisiala na Naịjirịa.
content_798	O kwuru na Buhari asịghịri ndị Inec asị ka e were tinye aha ya na ndị ga-azọ ya bụ ọkwa n'afọ 2019.
content_798	Ọ bụrụgodi eziokwu na Osote onyeisiala, Yemi Osinbajo ji ego Tradermoni chụọ nta vootu, agaghị ewe ya maka na aha Osinbajo esoghị na onye agbara akwụkwọ n'ụlọikpe.
content_798	Agaghị etinye ọnụ n'okwu na ndị agha mere mpụ na oge nuliaka ahụ maka ha esoghị na ndị agbara akwụkwọ.
content_798	Ụlọikpe ahụ kwukwara na PDP na Atiku e nwere ike ịkọwatara ya na Ince ji igwe "card reader" zipu mpụtara nuliaka ahụ.
content_798	N'ihi nke ka ụlọikpe ji wezụga ya bụ ikpe dịka okwu enweghị isi.
content_798	Ndị so kpee ya bụ ikpe bụ Jọstis Abdul Aboki, Joseph Ikyegh, Samuel Oseji, nakwa Peter Ige.
content_798	Akụkọ ga-amasị gị
content_798	Enugu steeti ekeela ndị Forest Guard ụgbọala pụrụiche maka nchekwa
content_798	N'agbanyeghị ihe m gabigara maka ha, APC agbakụtala m azụ- Okorocha
content_798	Naijirịa mechara bụrụ 'Aaron' gba aka
content_799	Nwanyị di ya nwụrụ anwụ
content_799	Di mmadụ ịnwụ bụ ihe oke mgbawa obi, mana otụtụ omenala na mba dị icheiche n'ụwa na-eme ka ahụhụ ụmụnwaanyị di ha nwụrụ kawanye njọ - tụmadị ma a bịa n'ihe oriri.
content_799	Idemmiri Katsina: Nwaanyị lụrụ di na Fraide, lọkwute ya na Satode, mmiri eburu ya ụbọchịụka
content_799	Onye ntaakụkọ BBC bụ Emily Thomas kọwara na ụfọdụ omenala anaghị ekwe ụmụnwaanyị di ha nwụrụ anwụ rie nri mgbe ha chọrọ.
content_799	Ụfọdụ na-egbochi ha iri nri ndị na-edozi ahụ, ebe ndị ọzọ na-enye ha ihe nwere ike imekpa ahụike ha ahụ ka ha rie.
content_799	Iji maa atụ, na mba Gana, e nwere omenala na-amanye nwaanyị di ya nwụrụ ka o rie ofe e ji akụkụ ahụ di ya nwụrụ anwụ sie.
content_799	Ihe dị ka ntutu isi maọbụ mbọaka onye nwụrụ anwụ ka a na-ewere tinye n'ofe bịa manye nwunye onye ahụ ka o rie ya.
content_799	Mgbe ụfọdụ a na-ewere mmiri e ji saa onye nwụrụ anwụ ahụ bunye nwunye onye ahụ ka ọ ṅụọ
content_799	Fati Abdulai, onyeisi otu a kpọrọ "Widows and Orphans Movement" nke dị na Gana kwuru na mgbe ụfọdụ, "a na-asa onye nwụrụ anwụ ahụ, bịa were mmiri ahụ gwakọọ n'ihe ndị ọzọ, nye nwunye onye ahụ ka ọ ṅụọ".
content_799	Ọ na-abụkarị ụmụnwaanyị dara ogbenye ka a na-eme ụdị ihe a. Ndị bara ọgaranya anaghị anata ụdị mmegbu a.
content_799	N'omenala ụfọdụ, nwaanyị di ya nwụrụ anaghị eketa akụnụba ya ma ọ bụrụ na ọ lụghị otu n'ime nwanne di ya.
content_799	Nke a pụtara na ọtụtụ ụmụnwanyị isimkpe na-adakarị ogbenye.
content_799	A na-eche na ihe ruru ụmụnwanyị nde 285 bụ ndị isimkpe n'ụwa niile.
content_799	A na-echekwa na otu n'ime ụmụnwanyị iri ndị isimkpe bụ ndị dara oke ụbịam.
content_799	"Ndị isimkpe anaghị eri azụ, anụ maọbụ akwa"
content_799	Nne Chitrita Banger Gee bụ Anita Banerjee na nne nne ya bụ Prabhabati Mukerjee
content_799	Na mba ụfọdụ n'ụwa, mmekpa ahụ ụmụnwanyị isimkpe ka na-aga n'ihu ruo taa.
content_799	Na mba India, ụmụnwaanyị ndị di ha nwuru anaghị eri azụ, anụ, akwa, yabaasị nakwa "garlic".
content_799	Chitrita Banger Gee, onye ọkacha mara na nri na-edozi ahụ n'obodo Bengali, India, kwuru na ihe dị otu a jọgburu onwe ya.
content_799	"Ọ dịzi ka a ga-asị na ọ bụ nwaanyị ji aka ya kpatara onwe ya ọnwụ di ya, nke mere e ji ata ya ahụhụ".
content_799	Gee kwuru na mgbe papa nnukwu ya nwụrụ, mama nnukwu ya husiri anya.
content_799	"Ọ gbanwere n'otu ntabi anya. Ọ kwụsịrị iyi akwa mara mma, yibezịe naanị akwa ọcha."
content_799	"Ọ kwụsịrị iso mmadụ niile erikọ nri maka na ọ bụghịzi ihe niile ka o nwere ike iri."
content_799	"Mana n'ihi na ọ ma ka e si esi nri nke ọma, ọ na-eji ihe ndị ọzọ na-edozi ahụ anọchi anya ihe ndị ahụ a machiri ya iri."
content_799	Ihe nchọpụta gosiri
content_799	Nwanyị na-elepu anya na windo
content_799	Nchọpụta e mere na mba Chaịna, Yurop nakwa Amerịka gosiri na ndị di ha nwụrụ anaghị eri ezigbo nri na-edozi ahụ.
content_799	Elisabeth Vesnaver, onye nchọpụta gbasara nri na-edozi ahụ, mere nchọpụta miri emi gbasara nri ụmụnwaanyị di ha nwụrụ na mba Canada, tụmadị ndị gbara afọ iri asa maọbụ karịa.
content_799	Vesnaver kwuru sị: "E nwere m mama nnukwu abụọ n'akụkụ nke nne m nakwa nke nna m."
content_799	"Otu n'ime ha nwụrụ ka ọ mechara afọ abụọ di ya ji nwụo."
content_799	"Ihe gburu ya bụ anaghị eri nri nke ọma n'ihi na mgbe di ya na-arịa ọrịa, ọ naghị eri nri nke ọma."
content_799	Gịnị jikọrị ọnwụ di maọbụ nwunye na nri?
content_799	Dika nnyocha Vesnaver si gosi, ndị di ha maọbụ nwunye ha nwụrụ, nwere ike ịnwụ n'ime afọ abụọ ma ọ bụrụ na a kpachapụghị anya.
content_799	Vesnaver kwenyere na ọ bụ anaghị eri ezigbo nri na-akpata nke a.
content_799	O kwuru sị: "Nnyocha gwara anyị n'ezie na a na-enwe mgbanwe n'otu ndị di ha maọbụ nwunye ha nwụrụ si eri nri."
content_799	"Ha anaghị erizi nri nke ọma. Ha na-ata ahụ. Enweghịkwa ihe na-atọ ha ụtọ."
content_799	Michael Freedland with his wife Sara on their wedding day and on their 50th anniversary
content_799	Onye ntaakụkọ aha ya bụ Michael Freedland na nwunye ya bụ Sara biri afọ 52.
content_799	Mgbe nwunye ya nwụrụ n'afọ isii gara aga, iri nri bidoro hịawa ya ahụ.
content_799	N'okwu ya, "Iri nri n'ụlọ anaghịkwa enye m aṅụrị ma ncha. Naanị obere nri ka m na-eri"
content_799	"Mana e mechara m mụta ka e si eghe akwa nke ọma."
content_799	Freedland malitere tawa ahụ. Ihe niile o mere iji buo ibu amịtaghị mkpụrụ.
content_799	E mechaa, ụmụ ya manyere ya ka ọ mụọ etu e si esi nri mgbe ọ gbarala afọ iri asatọ.
content_799	"Nke a bụ ihe pụrụ iche na ndụ m, ọ gbanwere ndụ m nke ukwuu."
content_799	Ya bụ, ị chọọ ihe ị ga-emere onye di ya maọbụ nwunye ya nwụrụ, i siere onye dị otu ahụ nri, maọbụ ịkpọ ya ka o soro gị rie nri bụ nnukwu ihe ọma.
content_799	Akụkọ ndị ọzọ ga-amasị gị:
content_799	Ụmụnwaanyị Imo state bụ "a kwaa a kwụrụ" na Nigeria
content_799	Ụmụ Naịjirịa 187 gbara ọsọ ndụ agaghi alaghachinwu South Africa ruo afọ 5
content_799	Ụlọikpe akụpụla akwụkwọ Atiku gbara maka onye meriri ntuliaka 2019
content_799	Ihe nkiri ga-amasị gị:
content_800	Zainab Ahmed
content_800	Gọọmentị etiti amanyela mbuli ụgwọ ụtụ isi a na-atụ n'ahịa azụrụ nke Bekee kpọrọ 'Value added tax,' VAT n'aha ịchafụ n'ụbọchị Wenezde.
content_800	Ọnọdọ ọhụrụ ụgwọ ahụ nọzi na ya bụ pasentị 7.2 site na pasentị 5 ọ bụ na mbụ.
content_800	Ihe na-echere ndị Naịjirịa akamgba ikwụ ụgwọ ụtụ isi
content_800	Etụ ịkwụ ụgwọ ụtụisi siri kpata mmechi ahia Abakpa dị n'Abakiliki
content_800	Nke a emeela n'ụfọdụ ụmụ Naịjirịa malitere igosi iwe ha nakwa ịkatọ gọọmentị etiti n'elu soshal midia.
content_800	Iji ma atụ, Wale Adetona na-ekwu na gọọmentị etiti akwụbeghị ụgwọ opekata mpe na-amanye ego ụtụisi.
content_800	Musty Barde kwenyere na ihe Adetona kwuru
content_800	Pecky kwukwara na mbuli a agaghị adịrị ndị na-azụ ahịa mma
content_800	Olawale kwuru na Gọọmentị etiti kwesiri ịpụta kọwara ndị mmadụ etu mbuli a ga-esi bara Naịjirịa uru.
content_800	Kator kwuru na ọ bụ ihe ihere na gọọmentị  etiti chọrọ ibuli ụgwọ VAT ebe ha amanyebeghị mbuli ụgwọ ezumike nka.
content_800	Mana Minista na-ahụ maka nhazi na mmefu ego bụ Zainab Ahmed kọwara na ego ga-apụta na ya bụ mbuli ga-enye aka wulite akpaego obodo.
content_800	O kwukwara na a ga-ebu ụzọ nyocha iwu gbasara VAT ahụ tupu ha amanye mbuli pasentị 7.2 dịka gọọmentị si kwado.
content_800	Ihe nkiri
content_800	Akụkọ ndị ga-amasị
content_800	Ụmụ Naịjirịa 187 gbara ọsọ ndụ agaghi alaghachinwu South Africa ruo afọ 5
content_800	Enugu steeti ewpụtala ụgbọala pụrụiche maka nchekwa
content_800	Ọkpụrụkpụ okwu ise ụloikpe ntuliaka ji nye Buhari mmeri
content_801	Gernot Rohr na nne ya, Elizabeth
content_801	Gernot Rohr na nne ya, Elizabeth
content_801	Arịrị juputara n'obi Gernot Rohr bụ onye na-akụziri ndị otu egwu bọọlụ "Super Eagles" nke Naịjirịa.
content_801	Nke a bụ maka ọnwụ nne ya bụ Elizabeth Rohr onye gbara afọ iri itoolu na asaa tupu ọ laa mmụọ.
content_801	Ndị nchịkọta egwuregwu bọọlụ na Naịjiria bụ "Nigeria Football Federation" tiri Rohr aka n'obi n'akara Twitter ha.
content_801	N'aka nke ọzọ, otu NFF ekwuola na ha anabatala Salisu Yusuf ma tinyeghachi ya dịka onye isi nkuzi bọọlụ ndị "Super Eagles".
content_801	Yusuf laburu ntaramahụhụ otu afọ maka ịna aka azụ.
content_801	Ụlọọrụ BBC gbara Yusuf n'anwụ n'ihi ịna aka azụ otu puku dọla iji họrọ ndị ọgba bọọlụ ụfọdụ ka ha soro na asọmpi "African Nations Championship" na 2017.
content_801	Ndị gbara ọsọ ndụ na Saụt Afrịka
content_801	Ụmụ Naịjiria si Saụt Afrịka gbalata, na-ekwu ọ bụ kamgbe Nelson Mandela nwụchara ka ndị mba ahụ ji malite imekpa ha ahụ.
content_801	Ejike Okoro bụ otu n'ime ndị so ụgbọelu Air Peace wee gbalata kwuru nke a oge ya na BBC nwere mkparịta ụka.
content_801	Okoro, onye na-arụ ọrụ aka sị na ọnọọla na Saụt Afrịka ihe ruru afọ itoolu.
content_801	Ya na ndị ọzọ so were lọta buuru ụkpa ekele bunye Allen Onyema onye nwe ụlọọrụ ụgbọelu Air Peace nakwa gọọmentị etiti maka ịbịa zọpụta ha.
content_801	Mmadụ 22,000 na-efu efu
content_801	Ụmụaka bi n'ebe ndị gbara ọsọ ndụ na-ebi na Adamawa Steeti
content_801	Ihe ruru mmadụ puku iri abụọ na abụọ ka a na-achọ achọ n'ihi mkpamkpa ndị otu Boko Haram na-akpa na mpaghara ugwu Naijiria.
content_801	Dịka ndị otu Red Cross si kwuo, imirikiti n'ime ndị a na-efu efu bụ ụmụaka nke pụtara na ọtụtụ ndị nne na nna amaghị ma ụmụ ha a dị ndụ ka ha anwụrụ anwụ.
content_801	Buhari ka na-ekwusi ike na Boko Haram enweghịzị ume
content_801	Etu Boko Haram si gbuo onyeisi agha na ndịagha atọ
content_801	Hauwa Liman: Ọnwụ ya wutere anyị nke ukwu - Gọọmentị
content_801	Peter Maurer, onye isi ndị Red Cross n'ụwa niile kwuru na nke a bụ ọnụọgụgụ kachasị kamgbe ha dekọwara aha ndị na-efu efu na mba dị iche iche n'ụwa a.
content_801	O kwukwara na ndị otu ya achọtala mmadụ ruru 367 ma kpọghachi ha n'ezinụlọ ha.
content_801	Olili Mugabe
content_801	Gọọmentị Zimbabwe ebe ha na-akwanyere Mugabe ugwu dịka aka chịbụrụ ala ahụ
content_801	Onye nwụọ ọ ga zuru ike, mana Robert Mugabe, aka chịburu mba Zimbabwe, ezubeghị ike dịka ezinaụlọ ya na gọọmentị mba ahụ na-azọ ebe a ga-eli ya.
content_801	Ezinaụlọ Mugabe na-eti mkpu na ọ bụ na ebe e liri nna nna ha ka a ga eli ya, mana gọọmentị na-ekwu na a ga-eli Mugabe ebe a na-eli ndị dike obodo ji biri.
content_801	Robert Mugabe anwụọla n'afọ 95
content_801	Ndị be Mugabe gbarụrụ ihu na gọọmentị ajụghị ha ese mgbe a na-akpa maka olili nna ha.
content_801	Ka ọ dị ugbua, e kpebiela na a ga-eli Mugabe n'obodo ya.
content_801	Ngagharịiwe maka ụkọchukwu egburu
content_801	Ndị uka na Kaduna steeti emeela ngagharị iwe gbasara onye ụkọchukwu ha ndị omekome gburu na okpuruọchịchị Jema dị n'ọdịda anyanwụ steeti ahụ.
content_801	Egburu Alhamdu Mangadus n'ụgbọ ya ụnyahụ, dịka onyeisi ndị otu Christain Association of Nigeria bụ Joseph Hayab si kwuo.
content_801	Maka ọsọ ndụ na Saụt Afrịka
content_801	Mmadụ dị otu narị na iri asatọ na asaa nke Airpeace butere bụ ndị gbara ọsọ ndụ gbara ụkwụ na Murtala Mohammed Airport n'abali Wenzde.
content_801	Onye na ahụ maka mmekọrịta Naijirịa na mba ọzọ bụ Abike Dabiri sị na ọ bụ ihe ihere na ndị isi ojiri ka na egburita onwe ha ma na agbanyeghị, na Naịjirịa ga na-ekpe udo.
content_801	Boko Haram awakpola obi ndị agha
content_801	Ndị agha ka na-ebuso ndị agha iyi egwu dị iche iche agha n'ala Naịjiria
content_801	Ndi agha nọ Borno steeti agbala ama na ndị omekome Boko Haram wakporo obi ha dị na Gudumbali gburu mmadụ itoolu, ebe Mmadụ iri abụọ na isi ndị ọzọ na-efu efu
content_801	Ọnụ na-ekwuru ndi agha bụ Sagir Musa kwenyere na mwamkpo a mere mere ụbọchị Tuesday mana ya amaghị maka ndị egburu.
content_801	France emeela Amerika ntọọ na Basket bọọlụ
content_801	France erubeghi isingwucha egwuregwu a mbụ mana ha gbatala ndị nke atọ na 2014
content_801	N'egwuregwu, France anarala Amerika ụra rahụ na-egwu ha ma agba bụ basket bọọlụ na asọmpi iko mbaụwa Basket bọọlụ a turu na China ụbọchi Wenezde.
content_801	France banyegoro agba nke anọ  ji ọkpụ iri asatọ na itoolu (89)merie ndị Amerika bụ ndị tụtara nkata iri asaa na itoolu (79).
content_801	Nkeji
content_801	Akụkọ ga-amasị gị
content_801	Ụlọikpe akpụla akwụkwọ Atiku  gbara maka onye meriri ntuliaka 2019
content_801	N'agbanyeghị ihe m gabigara maka ha, APC agbakụtala m azụ- Okorocha
content_801	Xenophobia attacks : Ụmụ Naijiria abanyela ụgbọelu ifepụ na South Africa
content_802	Uzoma Asagwara
content_802	Nwafọ Igbo ọzọ achakeela n'ala Bekee mgbe o nwetara mmeri dịka onye omeiwu na-anọchite anya mpaghara Manitoba na mba Kanada.
content_802	Uzoama, onye otu pati NDP(New Democratic Party) so na ndị isiojii atọ banyere ụlọomeiwu mpaghara ahụ kemgbe afọ 150.
content_802	Lee ihe ise ndị ọzọ ị maghị maka nwa ada Igbo a:
content_802	1. Tupu o nweta oche dịka omeiwu, Asagwara bụ onye nọọsụ nlekọta ndị na-arịa isi na uche doro anya
content_802	2. Nwada Igbo bụ onye ụmụahịa, Abịa steeti bụ onye  a mara dịka onye na-agba mbọ maka ikike dịrị onye.
content_802	3. Nna ya bụ KC Asagwara bụ onye nkuzi a ma ama na mba Kanada.
content_802	4. O bụ onye na-akụburu mba Kanada 'Basketball'
content_802	5. Uzoma gbara naanị afọ 25
content_802	Ihe ndị mmadụ na-ekwu maka ọkwa ọhụrụ Uzoma banyere na ya:
content_802	@FBanks7 kwuru na ada igbo mara mma abanyela n'ụlọomeiwu Manitoba na Canada.
content_802	@OmayraIssa kwuru na nke a bụ nnukwu ihe n'ihi na o mere na mpaghara ebe ndị isi ojii enweghị ọnụ okwu.
content_803	Davido na Chioma
content_803	Ma iji ya gụọ egwu, ma ịsị na ọ bụ ọpụrụiche n'etiti ụmụnwaanyị niile no ya n'akụkụ, David Adeleke bụ onye eji Davido mara egosila ụwa na ya hụrụ nwaada Chioma Raymond n'anya.
content_803	Nke a mere onweghi onye ọtụrụ n'anya mgbe asi na asị malitere ịpụta na ọ gara njem ịkụ aka n'ụzọ n'obi ndị nwe Chioma n'izu ụka gara aga.
content_803	Davido ọ kwadola ịlụ Chioma?
content_803	Davido: Ihe jịkọrọ ya na Ndigbo
content_803	Mana, ya bụrụ na ị so ndị na-agwa ọnụ na oti egwu a ama ama nọ njem alụmdị na nwunye ya na Chioma, o suru okwu ahụ kpọm ụnyaahụ mgbe ọ gburu ikpere n'ala ji mmgba aka gechie ya.
content_803	Nke a mere n'obodo Eliza bụkwa mbu ndị mmadu na-ahụ n'anya na ya bụ nwaada rijuru afọ.
content_803	Davido dere n'akara Instagram ya na Chioma kwenyere na ha abụo ga-amalite ezinaụlọ dịka di na nwunye.
content_803	Chioma na onwe ya ji "A hụrụ m gi n'anya" gbasa ozi atumatụ a.
content_803	Cheta na foto Chioma tinyere n'akara Instagram ya n'izu ụka gara mere ka ọtụtụ mmadụ na-ekwu na Davido gara ịkụ aka n'ụzọ dịka omenala Igbo siri kwuo.
content_803	Na soshal midia ndị mmadụ na-eti mbada mkpu maka atụmatụ a.
content_803	Davido deburu na Twitter na agbamnkwụ ga-eme n'ime afọ 2020.
content_803	Ka ọ kwụ ugbua, Davido nọzị njem ime ka nna ya ochie site na-ịga n'ikwu nne ya ochie bu ala Igbo ga lụta nwaanyi.
content_803	Mana, onwekwara ndi na-aju ma a na-akụ aka n'ụzọ tupu ajụọ nwaanyị ka ọ ga-alụ n'agba ọhụrụ?
content_804	Nwoke ji aka tigbuo nwunye ya
content_804	Ọnụ na ekwuchitere ndị uweojii nke Ogun steeti bụ Abimbola Oyeyemi ekwuola na ha ejikpala otu nwoke ji ụra magbuo nwunye ya na ya bụ steeti.
content_804	Kingsley Madukwe onye ihiala Anambra Steeti gbara afọ iri anọ tigburu nwunye bụ Glory Madukwe gbakwara afọ iri anọ  maka na ọ jụrụ inye nwa ọhụrụ ha mmiri ara ka ọ ṅụọ.
content_804	Madukwe onye na-agba ọkada na nwunye ya ji ụmụ asatọ.
content_804	Ndị omekome agbaala ụlọọrụ ndị uweojii ọkụ
content_804	Nyochakwa onye uweojii tupu o nyoo gị - Ndị uweojii
content_804	Ndi akaebe kwuru na akwa nwa kpọtere  Madukwe n'ụra nke mere ka ọ gwa nwunye ya ka ọ ga-nye nwa ara.
content_804	Nwunye  gwara ya na ike adighi ya.
content_804	Nkea kpaliri iwe di ya nke mere ka ọdọghachi ya were jiri iwe maa ya ụra.
content_804	Ọ bụ ụra a butere ọnwụ nwunye ya dịka ọ dara n'ala were laa mụo n'ihe dịka elekere iri na otu na ọma nke abalị.
content_804	Ka ọ di ugbua, etinyela ozu nwunye ya n'ụlọ ozu dị n'Otta, Ogun steeti ma nyefee di ya n'aka ngalaba uweojii pụrụ iche na-ahụ maka ogbugbu mmadụ.
content_804	Seun Onigbinde:  Ụmụ Naijiria kpụ n'ọnụ dịka ọ nara ọkwa na gọọmenti Buhari
content_804	Ụmụ Naijiria ebola  Seun Onigbinde ebubo isoro mụọ gbuo mmadụ soro mmadụ akwa ya dịka ọ nara ọkwa n'ọchịchị onyeisiala Muhammadu Buhari.
content_804	Onigbinde, onye nwe ụlọọrụ BudgIT na-ewu na soshal midia dịka o nwetara ọkwa 'Technical adviser' na ngalaba gọọmenti na-ahụ maka bọjeti. d
content_804	Mana akụkọ ahụ were ọtụtụ ụmụ Naijria ezigbo iwe dịka ọ bụ onye a mara na Twitter maka ịkatọ Buhari.
content_804	Ụfọdụ dịka @Ezeakachidozie gara bọpụta okwu ndị Onigbinde buburu maka Buhari na ọchịchị ya.
content_804	@sidramatics kwuru na Onigbinde ị nara ọkwa n'ọchịchị Buhari ma gbara ọsọ wepụ akara Twitter ya na-egosi n'ọbụ onye ego kachasị mkpa.
content_804	@TosinOlugbenga kwuru na Pius Adesanmi nwụrụ anwụ buru amụma na ụbọchị ike Naijiria ga-akwụ ya bụ ụbọchị Onigbinde ga-agbaghapụ ihe ọ na-arụ na BudgIT gaa nara ọkwa n'aka gọọmentị.
content_804	Mana ụfọdụ dịka @LifeOfRouvafe ahụghị ihe ọjọọ dị n'agwa Onigbinde kpara.
content_804	Adele agbaala di ya alụkwaghịm
content_804	Ha abụo kwekọrịtara na ha ga-etinye aka were zụo nwa ha nkeọma
content_804	Onye otiegwu ama ama bụ Adele Laurie Blue Adkins eji Adele mara ga-apụta n'ahia ndi na-ejighị dị dịka ọ gbara di ya alụkwaghịm.
content_804	Adele na di ya bụ Simon Konecki mere enyi afọ ise tụpụ ha alụo ka di na nwunye.
content_804	N'ime afo ise a ga ha mụtara otu nwa nwoke bụ Angelo.
content_804	Tiwa Savage eferela Mavin Records aka, feghara Universal Music
content_804	Ihe mere o ji dị ka ndị Igbo na-ala azụ n'egwu - Ruffcoin Nwa Aba
content_804	Adele na di ya lụru na nzụzo n'afọ 2016.
content_804	Adele turu ụgo n'iti egwu  nke mere na egwu nke atọ otiputara gara ahịa ma ree puku narị asatọ na izuụka mbu ya.
content_804	Mana isi sekpụ ntị ụgbụa bụ ego ole nwaamadị a bụ Konecki  ga-enweta maka nkesa alụmdinanwunye ya na Adele.
content_804	Oke osisi adaala
content_804	Obi Chukuka Okonjo bụ Ọkankuzi onye depụtara akwụkwo ikpeazu ya mgbe o di afọ iri itolu
content_804	Ọnwụ akpọrọla Obi Chukuka Okonjo onye bubu Obi Ogwashiukwu ka ọ ga soro ndị ichie ibe ya zụo ike.
content_804	Obi Okonjo bụ Nna ọkonjo iweala nwụru na Legos dịka ọ si njem na mba Amerịka na Ghana lota.Ọ gbara afọ iri itolu na otu.
content_804	NLC hụrụ aka enwe n'ofe gọọmenti
content_804	Otu 'Nigeria Labour Congress' na-ekwu na nkata gọọmenti etiti kpara ibuli ụtụ isi nke a kpọrọ 'Value Added Tax' ga-eme ka mbuli ụgwọọnwa opekatampe ghara ibaziri ndị ọrụ uru.
content_804	Ha na-ajụ ma ụmụ ogbenye a ga-emezi aghaa?
content_804	Na mkparịtaụka ya na ndị ntaakụkọ ụnyaahụ, odeakwụkwọ ndị NLC bụ Emma Ugboaja kwuru na ha anabataghị mbuli ụtụ isi 'VAT' ahụ chaa chaa.
content_804	'Abụbọ ọrụ ga-eso akwụghị ụgwọ opekatampe'
content_804	Kedụ steeti dị n'ọwụwa anyanwụ kwuwarala N30,000?
content_804	N'okwu ya: "Gọọmentị chọrọ iji ụzọ aghụghọ narakwa ndị ọrụ ego ha tinyere n'ụgwọọnwa opekatampe."
content_804	"Ihe a ga-eme bụ ime ka ọtụtụ ndị na-anaghị akwụ ụtụisi ha malite kwụwa, ọbụghị ibuli ego ụtụisi."
content_804	Cheta na gọọmentị etiti buliri ụgwọọnwa opekatampe site na puku naịra iri na asatọ ruo puku naịra iri atọ.
content_804	Mana amalaitebeghi kwụwa ya mmadụ niile.
content_804	Naịjirịa na Iran ekwekọrịtala ịchabi mmanụ
content_804	Otu Opec ekwekọrịtala ịchabi mmanu agbidi ha na-eresi mba ụwa.
content_804	Naịjiriịa na Iraq kwetara ịsonye na ya bụ ịchabi mmepụta mmanụ, ọkacha ụgbụa Amerịka kpopere pọmpụ nke ha.
content_804	Iraq, bụ mba nke abụọ kacha epeụta mmanụ agbidi n'otu Opec, ekwela ibelata mmepụta mmanụ ruo udu 175,000 kwa ụbọchị.
content_804	Lee ihe Naịjirịa retere na mmanụ agbịdị na nsonso a
content_804	Shell na Eni enweela ajụjụ maka mmanụ agbidi wụfuru
content_804	Ebe Naịjirịa ga ebelata aka ruo udu 57,000 kwa ụbọchị.
content_804	Ọnụahịa mmanụ agbidi na-ada n'ike n'ike n'ihi ahụhụ mba Amerịka na-ata mba Iran na Venezuela.
content_804	Davido na Chioma agbaala ngọrịngọ
content_804	N'akụkọ ọzọ, oti egwu a ma ama bụ Davido aghọkwaala ọgọ anyị o!
content_804	Davido egbuola ikpere n'ala jụọ enyi ya nwanyị bụ Chioma "biko, ị ga-alụ m?"
content_804	Gụọ akụkọ na ụjụ na ọbaozi anyị.
content_804	Mmerụahụ echiela Laporte aka n'ala
content_804	Laporte agaghị agba bọọlụ tutu Febuarị 2020
content_804	Onye egwu bọọlụ nke Manchester City bụ Aymeric Laporte agaghị enweike igba bọọlụ ọzọ tutu ọnwa Febuarị 2020 maka mmerụahụ.
content_804	Ọ bụ onyekuzi ha bụ Pep Guardiola kwuru na Laporte meruruahu na asọmpi ha na Brighton gbara nsonso a.
content_804	Ụmụnwaanyị eburula bata 18
content_804	N'egwuregwu, Manchester City ji ọkpụ goolu asaa asatara otu saa ndị Lugano ahụ n'asọmpi Champions League nke ụmụnwanyị unyaahụ.
content_804	Ha kwukwara ya ekwu na ihe nwoke ga-emenwu, nwanyị ga-eme ya karịa.
content_804	Gee akụkọ ndị a n'otu nkeji
content_804	Akụkọ ga-amasị gị
content_804	Foto ndị si na mkwanye ugwu ikpeazụ Robert Mugabe
content_804	Uzọma Asagwara: Ihe ise ịmaghị  maka ada Igbo nwetara oche ọchịchị na Canada
content_804	Obi ụmụ Naijiria na-asụ ka ofe maka mbuli ụgwọ VAT
content_805	Ichekwa ego na kom-kom, okpuru akwa maọbụ n'ụlọakụ maka echi dị mma, mana itinye ego n'ebe ọ ga-amụtara gị ihe kacha mma.
content_805	Ihe nke a jị dị mkpa bụ maka na mbuli ọnụahịa (inflation) na-eme ka uru ego gị gbadaa ma ọ bụrụ n'ị hapụ itinye ya n'ọrụ nke na ihe ọ zụtanwuru n'afọ a, ọ gaghị azụtanwu ya n'afọ ọzọ.
content_805	Ọmụmaatụ:
content_805	N'afọ 2015, otu akpa osikapa na-ada puku naira 12 mana n'afọ 2019, onye dowere puku naira iri abụọ na kom-kom n'afọ 2015 agaghị eji ya zulie otu akpa osikapa dịka ọnụahịa ya kwụzị naira puku 17.
content_805	Dịka NBS siri kwụọ, mbuli ọnụahịa dị pasent 9.02 n'afọ 2015 mana ọ gbaliri rue pasent 11.08 n'afọ 2019.
content_805	Na nkọwa ya, onye  ọkachamara n'ihe gbasara nhazi ego onye bụ Uche Iheanacho rụtụrụ aka n'ebe asaa mmadụ nwereike itinye ego o chekwatara ka ọ mịtara ya ezi mkpụrụ.
content_805	1. Iji ego achụ ego maọbụ ịgbakwụnye ihe ọzọna abụghị isi ọrụ gị na-ewetara gị ego
content_805	Ị na-arụ ọrụ Bekee ma ị na-azụ ahịa, i nwereike izipụ ego gị ka ọ na-agara gị ozi ịchụ nta ego.
content_805	Ihe dịka itinye ego n'ịgba 'Keke', ụgbọala maọbụ ọkada, ire ahịa maọbụ ịtụbata ahịa so na ihe i nwereike ime ego i dokwara ana-agbalite.
content_805	Nke a bụ akwụkwọ ego gọọmenti na-azụ n'aka ọha  ọnwa issi maọbụ otu afọ iji nweta ego ha ji arụ ọrụ.
content_805	Nke dịkwa ka 'treasury bill' mana ọ na-ewe ọtụtụ afọ  bido afọ abụọ maọbụ iri abụọ.
content_805	4. 'Fixed deposit'
content_805	Nke a bụ itinye ego gị n'ụlọakụ ọnwa atọ, isii maọbụ otu afọ maọbụ oge ole gị na ụlọakụ kwekọrịtara, na akpaghị ya aka maọlị.
content_805	Uru dị ya bụ na ọ ga-amụtara gị nwa karịa ego ichekwara n'ụlọakụ nke ị na-adobiri oge ọbụla ọ masịị gị.
content_805	5. Itinye ego n'ego mba ndị ọzọ(Forex)
content_805	Itinye ego n'ego igwe dịka paụnds maọbụ dọla ga-echekwa ego gị ọ gaghị ada rue ka ego gị ma ọ bụrụ na ị hapụrụ ya n'ụlọ maọbụ n'ụlọakụ.
content_805	Igba ala bụ ezigbo ebe i weere ike iji gị a bara gị ezigbo uru.
content_805	Ịgakwu akwụkwọ maọbụ ọmụmụ ga-enye gị ohere ịmụta nka maọbụ iwelite amamihe n'ihe nke ị ma na-eme maọbụ ọrụ ị na-arụ ga-eme ka ị na-enweta karịa ihe ị na-enwetabu na mbụ.
content_805	Gee ya n'ụju n'ihe onyonyo dị n'elu:
content_806	chimamanda Adichie
content_806	A gụwa ụmụnwanyị Igbo e ji ide akwụkwọ mara, a ga-agunyerịrị Chimamanda Ngozi Adichie.
content_806	Ọ ga-ara ahụ inweta nwaafọ Igbo na-anụbeghi maka Adichie.
content_806	Ọ bụghị sọ na ụbụrụ ya na-acha ọkụ, Adichie bụkwa olu na ada ụda n'ịkwalite ikike ụmụnwanyị.
content_806	Ndị mmadụ asaala Chimamanda maka aziza ya gbasara Ipob
content_806	Okwu Chimamanda etinyela ọkụ na Soshal midia
content_806	Agbara nwaanyị ndị si Anambra state Nigeria enweghi ike ichefu
content_806	Adichie bụkwa onye ihe gbasara asụsụ na ọdịnala Igbo na-amasị nke ukwuu.
content_806	Mana ọ dị ọtụtụ ihe ndị mmadụ amaghị maka Ada Igbo a.
content_806	Lee ụfọdụ n'ime ha ebe a:
content_806	1. Onye ebee ka ọ bụ?
content_806	A ma na Adichie bụ onye Igbo, mana ọtụtụ amaghị obodo o si.
content_806	Adichie bụ onye Abba nke dị n'okpuru ọchịchị Njikọka na steeti Anambara.
content_806	Ọtụtụ na-eche na ọ bụ onye Enugwu mana nke ahụ abụghị eziokwu.
content_806	Kama a mụrụ Adichie na Enugwu.
content_806	2. Amụnyere ya n'ime akwụkwọ
content_806	Nne na nna ya bụ ndị ọrụ na Mahadum Naịjirịa nke dị na Nsụkka.
content_806	Nna ya bụ James Adichie bụ ọka nkụzi na ngalaba "Statistics". Ọ gbara afọ iri asatọ na asatọ.
content_806	Ọ bụ ya bụ ọka nkụzi mbụ Naịjiria nwere na ngalaba "Statistics".
content_806	Nne ya bụ nwanyị mbụ toruru n'ọkwa "Registrar" na mahadu m Nsukka.
content_806	3. Ya na Achebe biri n'otu ụlọ
content_806	Mgbe Chinua Achebe si n'ụlọ ya dị na Nsụkka kwapụ, ọ bụ nne na nna Chimamanda Adichie kwabara n'ọnụụlọ ahụ.
content_806	Ebe ahụ ka Adichie na ụmụnne ya nọrọ too.
content_806	Ijikwa n'aka na ọbụghị ebe ahụ ka ụbụrụ e ji ede akwụkwọ si fee ya?
content_806	4. O nwere umunne ise
content_806	Adichie nwere ụmụnne ise. Ụmụnwoke atọ na ụmụnwanyị abụọ.
content_806	Ọ bụ ya bụ nke ise n'ime ha isii.
content_806	5. O nwere "A1" n'Igbo
content_806	Ọ bụ eziokwu na ihe e ji mara Adichie bụ iji asụsụ Bekee ede akwụkwọ, mana ọ na-edekwa Igbo nke ọma.
content_806	Adichie nwetara nzere "A1" n'asụsụ Igbo n'ule Waec ya.
content_806	N'eziokwu, Adichie bụ onye nwetara nzere kacha mma n'ule Waec kamgbe e ji bido ụlọakwụkwọ sekọndịrị nke dị na Mahadum Nsukka ruo taa.
content_806	Onye ma ihe ga-eme echi, ma ọ ga-edepụta otu akwụkwọ n'asụsụ Igbo?
content_806	Okwu Chimamanda etinyela ọkụ na Soshal midia
content_806	6. Ọ lụọla di?
content_806	Adichie alụọla di ma mụta otu nwa nwanyị.
content_806	Aha di ya bụ Ivara Esege, onye Akwa Ibom State.
content_806	Esege bụ Dibia Bekee nwere agba na mba Amerịka.
content_806	Onweghị onye ma aha nwa Adichie.
content_806	Ọ naghị ekwe agwa ndị ntaakụkọ aha nwa ya.
content_806	Mana e nwere otu mbem Adichie dere nke ọ kpọrọ "Dear Ijeawele".
content_806	Ụfọdụ na-eche na ọbụ aha nwa ya bụ 'Ijeawele' o ji maka ya dee mbem ahụ.
content_806	7. Di ya na-asụ Igbo
content_806	Agbanyeghi na ọbụghị nwaafọ Igbo, Esege di Adichie na-asụ Igbo.
content_806	Ọ naghị asụcha nke ọma mana ọ na-agbalị. Ọ na-aghọtakwa nke ọma.
content_806	Ọzọkwa, Adichie kwuru na ya ga-agba mbọ ịhụ na ada ya mụtara asụsụ Igbo tupu ọ mụta Bekee.
content_806	8. Ndị ntọ yiri ya egwu
content_806	N'ọnwa Mee afọ 2015, ndị ntọrị tọọrọ nna Adichie.
content_806	Nke a mere ka oke egwu tụọ ya n'ihi na nna ya emeela okenye.
content_806	Ọ nọrọ abalị atọ n'aka ndị ntọrị ahụ tupu ha atọhapụ ya.
content_806	Mana Adichie na umunne ya bunyere ndị ekperima ahụ ọtụtụ ego tupu ha atọhapụ nna ya.
content_806	Ụfọdụ akwụkwọ Chimamanda Adichie
content_806	9. Adịchie nwere nturuugo nkwanye ugwu ọka nkụ
content_806	N'ihi ụbụrụ ịchaọkụ ya, nakwa ịdị uchu ya, Adichie enwetala nturuugo dị icheiche.
content_806	Ndị a abụghị ndị o nwetara maka ịgụ akwụkwọ, kama ha bụ ndị e ji kwanyere ya ugwu.
content_806	Bekee na-akpọ ya "Honorary Degree".
content_806	Ọmụmaatụ bụ nke Mahadum Duke dị na obodo Durham na North Carolina, mba Amerịka nyere ya.
content_806	Ndị ọzọkwa kwanyeere Adichie ụdị ugwu ahụ gụnyere Mahadu Amerịka (American University), Mahadum nke Yale, nakwa Mahadum Georgetown.
content_806	Chimamanda Adichie na Wole Soyinka
content_806	10. Gọọmentị etiti nakwa gọọmentị state kwunyeere Adichie ugwu
content_806	N'afọ 2011, gọọmentị Naịjiria tunyere Adichie ugwu ma nye ya nke a kpọrọ "Global Ambassador Achievement Award".
content_806	E mechaa, n'afọ 2016, gọọmentị Anambara nyekwara ya nturuugo "Ambassador of Excellence".
content_806	Adichie, a mụrụ n'afọ 1977, ga-agba afọ iri anọ na abụọ n'abalị iri na ise nke ọnwa Sepụtemba afọ a.
content_806	Akụkọ ndị ọzọ ga-amasị gị:
content_806	Davido egechiela Chioma!
content_806	Mbuli ụgwọọnwa opekatampe a bụ onyinye mamiwata? - NLC
content_806	Ụmụnwaanyị Imo state bụ "a kwaa a kwụrụ" na Nigeria
content_807	Ichekwa ego na kom-kom, okpuru akwa maọbụ n'ụlọakụ maka echi dị mma, mana itinye ego n'ebe ọ ga-amụtara gị ihe kacha mma.
content_807	Ihe nke a jị dị mkpa bụ maka na mbuli ọnụahịa (inflation) na-eme ka uru ego gị gbadaa ma ọ bụrụ n'ị hapụ itinye ya n'ọrụ nke na ihe ọ zụtanwuru n'afọ a, ọ gaghị azụtanwu ya n'afọ ọzọ.
content_807	Ọnụahịa ihe nri gbaturu n'ọnwa Julaị karịa nke ọnwa June - NBS
content_807	I nwere ala? Lee ihe ọ ga-eri gị ịrụ ụlọ aka gị
content_807	Ọtaakụ, lee ego ole ị sụpịara n'ọnụ n'afọ iri
content_807	Ọmụmaatụ:
content_807	N'afọ 2015, otu akpa osikapa na-ada puku naira 12 mana n'afọ 2019, onye dowere puku naira iri abụọ na kom-kom n'afọ 2015 agaghị eji ya zulie otu akpa osikapa dịka ọnụahịa ya kwụzị naira puku 17.
content_807	Dịka NBS siri kwụọ, mbuli ọnụahịa dị pasent 9.02 n'afọ 2015 mana ọ gbaliri rue pasent 11.08 n'afọ 2019.
content_807	Na nkọwa ya, onye  ọkachamara n'ihe gbasara nhazi ego onye bụ Uche Iheanacho rụtụrụ aka n'ebe asaa mmadụ nwereike itinye ego o chekwatara ka ọ mịtara ya ezi mkpụrụ.
content_807	Ha gụnyere:
content_807	1. Iji ego achụ ego maọbụ ịgbakwụnye ihe ọzọna abụghị isi ọrụ gị na-ewetara gị ego
content_807	Ị na-arụ ọrụ Bekee ma ị na-azụ ahịa, i nwereike izipụ ego gị ka ọ na-agara gị ozi ịchụ nta ego.
content_807	Ihe dịka itinye ego n'ịgba 'Keke', ụgbọala maọbụ ọkada, ire ahịa maọbụ ịtụbata ahịa so na ihe i nwereike ime ego i dokwara ana-agbalite.
content_807	2. 'Treasury Bill'
content_807	Nke a bụ akwụkwọ ego gọọmenti na-azụ n'aka ọha  ọnwa issi maọbụ otu afọ iji nweta ego ha ji arụ ọrụ.
content_807	3. Bond
content_807	Nke dịkwa ka 'treasury bill' mana ọ na-ewe ọtụtụ afọ  bido afọ abụọ maọbụ iri abụọ.
content_807	4. 'Fixed deposit'
content_807	Nke a bụ itinye ego gị n'ụlọakụ ọnwa atọ, isii maọbụ otu afọ maọbụ oge ole gị na ụlọakụ kwekọrịtara, na akpaghị ya aka maọlị.
content_807	Uru dị ya bụ na ọ ga-amụtara gị nwa karịa ego ichekwara n'ụlọakụ nke ị na-adobiri oge ọbụla ọ masịị gị.
content_807	5. Itinye ego n'ego mba ndị ọzọ(Forex)
content_807	Itinye ego n'ego igwe dịka paụnds maọbụ dọla ga-echekwa ego gị ọ gaghị ada rue ka ego gị ma ọ bụrụ na ị hapụrụ ya n'ụlọ maọbụ n'ụlọakụ.
content_807	6. Ịzụ ala maọbụ ụlọ
content_807	I nwere ike iji nde naira ise(N5m) rụta ụlọ ala dị mma
content_807	Igba ala bụ ezigbo ebe i weere ike iji gị a bara gị ezigbo uru.
content_807	7. Itinye ego na ịkwalite nka gị (personal development)
content_807	Ịgakwu akwụkwọ maọbụ ọmụmụ ga-enye gị ohere ịmụta nka maọbụ iwelite amamihe n'ihe nke ị ma na-eme maọbụ ọrụ ị na-arụ ga-eme ka ị na-enweta karịa ihe ị na-enwetabu na mbụ.
content_807	Gee ya n'ụju n'ihe onyonyo dị n'elu:
content_807	Akụkọ ga-amasị gị
content_807	Davido egechiela Chioma!
content_807	Foto ndị si na mkwanye ugwu ikpeazụ Robert Mugabe
content_808	Osote Onyeisi ndịuweojii nke Rivas Steeti bụ Chuks Enwonwu
content_808	Ụmụnwaanyị Rivers Steeti emeela ngagharị iwe ga kwuru ndị uweojii dika enwetara ozu nwa agbọghọ ọzọ  n'ime ụlọ ọriri n'Omoku.
content_808	Nke bụ ozu ise a na ahụta na ụdị ọnọdụ a na ụlo oriri na Rivas Steeti n'ime otu ọnwa.
content_808	N'ime ọnwa gara aga ka ndị uweojii kwuru na egburu ụmụnwanyị atọ n'ụlọ oriri dị na Pọtakọt ma kowaa kwa na atọgburu abụo n'ime ha.
content_808	N'aka nke ọzọ ka osote onyeisi ndị uweojii nke Rivas steeti bụ Chuks Enwonwu gwara umuwnayi a na ha ka na-eme nyocha.
content_808	Enwonwu kwukwara na ọ bụ ọrụ akwụnakwụna na ebute mkpamkpa.
content_808	Kama nwaada haziri ngagharị iwe a bụ Soibi Ibibo kwuru sị " ọ bụrụ godi akwunakwuna, ndụ mmadụ di mkpa, ha bụkwa madụ"
content_808	Enwonwu kọwakwara na ha ejidela ụfodụ ndị maka ogbugbu umunwanyi ndia ma sị kwa na ha na ụlooriri ndi di na steeti ahu na enwenzụkọ maka nkea.
content_808	Onyeisiala azọpụla njem
content_808	Onyeisiala Muhammadu Buhari ga-ahapụ Abuja taa gaa na nzụkọ pụrụiche nke ECOWAS hibere maka ịlụso otu ndị na-eyi ndụ egwu agha.
content_808	O mebeghi otu izuụka Buhari si Amerịka ebe ya na Donald Trump nwere ọgbakọ lọta.
content_808	Aka na-achị Abia steeti bụ Okezie Ikpeazu nakwa Minista na-ahụ maka mmekọ Naịjirịa na mba ndị ọzọ bụ Geoffrey Onyeama so ya aga njem ahụ.
content_808	Onyeisiala Buhari efebatala Naịjirịa
content_808	Arụchaala ihe ndị Buharị na-abịa ịgbape na Lagos?
content_808	N'otu aka ahụ
content_808	Osote onyeisiala Naịjirịa
content_808	N'otu aka ahụ osote onyeisiala Naịjirịa bụ Yemi Osinbajo ga-anọchite anya onyeisiala  Naịjirịa n'akwamozu Robert Mugabe nke mba Zimbabwe kwadoro ya n'ụbọchị satode.
content_808	Cheta na ezinaụlọ Mugabe nakwa gọọmentị ala ahụ nweburu nkenke esemokwu maka ebe a ga-eli ya.
content_808	N'akụko ọzo ,
content_808	Yemi Osinbajo ekwuola na Gọomenti etiti ga-akpọpụta ndị Naijirịa di otu nari nde site n'aka ubiam pụta.
content_808	Osinbajo kwuru nkea mgbe ọ gara ihu Eze Gwandu na Kebbi steeti, ma kwee nkwa na gọọmentị ga-emenwu nkea n'ime afọ iri ma ndị gọomentị steeti tinye aka.
content_808	N'ofesi
content_808	Ụlọakwụkwo niile na mpaghara ebe ide mmiri a mere emechiel
content_808	Ide mmriri ataala isi mmadụ atọ n'mba spain dịka oke mmiri ozizo mere ka ikpere mmiri  sofee oke ya were nụbata ebe ndị mmadu bi n'obodo Valencia, Murcia na owụwa anyanwu Andalucia.
content_808	Gọọmenti spain ezipụla ndị nchekwa n'obodo Valencia, Murcia na owụwa anyanwu Andalucia ebe ide mmiri a kacha akpa ike.
content_808	Felicity Huffman na-eme ihe onyonyo Desperate Housewives ga-aga ụlọ mkpọrọ ihe ruru abalị iri n'anọ maka nrụrụaka.
content_808	Cheta na achọpụtara na Huffman kwụrụ ụgwọ ịgbanwe ule nwa ya nwaanyị ga-enyere ya aka ịbanye Mahadum di ukwu na mba Amerịka.
content_808	Goaaaaaaaaaaaaal!
content_808	Ụbọchị taa abụghị ụbochị ọma nye ndị Wolves dịka ndị Chelsea jiri goolu saa ha ahụ.
content_808	Ụmụ Naijiria abụọ bụ Tammy Abraham na Fikayo Tomori gbachara aka ahịa ka goolu nọ na-arị ibe ya elu n'egwuregwu a.
content_808	Gee Nkeji ebe a
content_808	Ihe onyonyo ga-amasị gị
content_809	Ndị mmadụ na-agụ egwu iji kwanyere Robert Mugabe ugwu n'akwamozu ya.
content_809	Ndị mmadụ na-agụ egwu iji kwanyere Robert Mugabe ugwu n'akwamozu ya.
content_809	Ndị otu ndọrọndọrọ Mugabe n'akwamozu ya
content_809	Ndị otu ndọrọndọrọ Mugabe bụ ZANU PF pụtara n'akwamozu ya
content_809	Ndị mmadụ pụtara n'igwe ha n'ọgbọ egwuregwu Harare ị fere Mugabe aka ikpeazụ
content_809	Ndị mmadụ pụtara n'igwe ha n'ọgbọ egwuregwu Harare ị fere Mugabe aka ikpeazụ
content_809	Ozu Mugabe n'aka ndị gọọmentị ala ha
content_809	Ndịagha mba Zimbabwe ebe ha na-akwanyere Mugabe ugwu dịka aka chịbụrụ ala ahụ
content_809	Nwunye Mugabe bụ Grace Mugabe nakwa aka na-achị Zimbabwe bụ Emmerson Mnangagwa
content_809	Nwunye Mugabe bụ Grace Mugabe nakwa aka na-achị Zimbabwe bụ Emmerson Mnangagwa
content_809	Akaptị ozu Mugabe
content_809	Akpatị ozu Mugabe ebe ndị mmadụ nwereike ịga we nye ya ugwu ikpeazụ
content_809	Ụmụ nwaanyị Zimbabwe ebe ha na-eru ụjụ maka Robert Mugabe
content_809	Ụmụ nwaanyị Zimbabwe ebe ha na-eru ụjụ maka ọnwụ Robert Mugabe
content_809	Otu nwaanyị nọ na mwute
content_809	Otu nwaanyị nọ na mwute gbasara ọnwụ Mugabe na Zimbabwe
content_809	Igwe mmadụ pụtara n'ọgbọ egwuregwu ebe a kwanyere Robert Mugabe uwgu ikpeazụ
content_809	Igwe mmadụ pụtara n'ọgbọ egwuregwu ebe a kwanyere Robert Mugabe ugwu ikpeazụ
content_809	Ndị uweojii na imirikiti mmadụ
content_809	Ndị uweojii na-agba mbọ ị belata ọgbaghara dapụtara n'ihi imirikiti mmadụ pụtara ị bunye Mugabe ụkpa ekele ikpeazụ ya
content_809	Onye merụrụ ahụ
content_809	Otu onye merụrụ ahụ na ọgbaghara dapụtara n'ugwu ikpeazụ Robert Mugabe
content_809	Ndị mmadụ kwụ n'ahịrị
content_809	Ndị mmadụ kwụ n'ahịrị ebe ha na-edenye aha n'ọgbo egwuregwu iji kwanyere Mugabe ugwu ikpeazụ ya
content_810	Njem dị n'ụdị n'ụdị, ụfọdụ na-adị mfe, ndị ọzọ na-ata ahụhụ.
content_810	Ihe onyonyo a soro ụfọdụ ụmụ Afrịka na njem dị egwu ebe ha si n'oke ọhịa Kolombia abanye mba Amerịka.
content_810	Gee ihe ha gabigara n'uju ebe a.
content_811	Abraham onye otu Chelsea nyere goolu atọ
content_811	Ụbọchị taa abụghị ụbochị ọma nye ndị Wolves dịka ndị Chelsea jiri goolu saa ha ahụ.
content_811	Ụmụ Naijiria abụọ bụ Tammy Abraham na Fikayo Tomori gbachara aka ahịa ka goolu nọ na-arị ibe ya elu n'egwuregwu a.
content_811	Tomori tikpuru goolu na nkeji 31 ebe Abraham nyere goolu atọ ya na nkeji 34, 41 na 55 tupu ọ gbakpuo nke o ji gbaara ndị Wolves aka ahịa na nkeji 69.
content_811	Wolves agwọola 'nwunye ha' Man Utd ara ọzọ
content_811	Akụ Chelsea efechaala daara Liverpool
content_811	Chelsea agbọghị ụja n'azụ ụlọ ha
content_811	Patrick Cutrone tụkwasịrị ọzọ iji nye ndị Wolves olileanya na nkeji 84, tupu Mason Mount abịa kụchie akpati ndị Wolves na nkeji 90 na ụma e ji egbuchi bọọlụ.
content_811	Ndị Chelsea gosiri ndị Wolves na ha enweghị nsọpụrụ, dịka ha ji goolu niile a (goolu ise a satara naanị abụọ) gaa leta Wolves n'ụbọchị ncheta afọ 130 e ji rụọ ọgbọegwuregwu ha bụ Molineux.
content_811	N'agbanyeghị na ndị Chelsea emeriela naanị otu asọmpi n'ime anọ ha gbarala, ha eleghị anya n'azụ were jiri goolu zuo ndị Wolves ahụ.
content_811	Ajụjụ ndị mmadụ kpụ n'ọnụ ugbua bụ na "ọ bụ ụmụaka abụọ a bụ Tammy Abraham na Mason Mount nọchiri anya Didier Drogba na Frank Lampard?"
content_811	Nke a bụ maka na ụmụokorobia a na-arụkọ ka ndị zoro ezo na-ere ala nna ha.
content_811	Tammy Abraham zara aha ya dịka "nna ụwa niile", ka o nyekọrọ goolu atọ n'ime otu egwuregwu nke Bekee kpọrọ "Hattrick".
content_811	Kama o tikpukwara otu goolu na neetị ndị nke ya, mana ọ dị ka ndị nkwado Chelsea ga-agbaghara ya maka nke a.
content_811	Abraham abụrụla onye kacha bụrụ nwata nyere goolu atọ n'otu asọmpi na Premiership.
content_811	Chelsea gosiri na nkata ha na-ehi ehi n'agbanyeghị na ha nyere goolu ise, ebe ndị Wolves gakwara n'ihu jisiike sata goolu abụọ.
content_811	N'aka nke ọzọ, ka ndị otu egwu bọọlụ Manchester United gbara nke ha, ha jiri otu ọkpụ goolu were merie ndị nke Leicester City bụ ebe.
content_811	Mana ka ọ dị ugbua, anyi amarala mbe na-abọ nke bụ oke.
content_811	Akụkọ ga-amasi gị
content_811	Ndị kọmishọna Anambra akwọọla aka 'Pilate' gbasara ụlọ dara n'Ọnisha
content_811	Otu nwoke ejirila ụra magbuo nwunye ya
content_811	Zimbabwe eferela Robert Mugabe aka
content_812	Ike agwụla Kun Aguero nke Manchester City
content_812	Norwich abụrụla anụ nkanka mpi dịka ha gosipụtara ike ha na asọmpi ha na ndị Manchester City.
content_812	Na agbanyeghi na mmadụ iri ndị otu Norwich merụrụ ahụ, ha jị anya uhieuhie bata asọmpi a.
content_812	Manchester City eliela Watford na ndụ mee akwa ha
content_812	Man. City afọnyela West ham n'akpa
content_812	Ọ bụ  Kenny McLean kpuhere ite goolu dịka ọ sunyere otu na nkeji nke iri na asatọ.
content_812	Mgbe ọ dị ka ndi ManCity ahụwala ụzọ , ka Todd Cantwell nyere goolu ọzọ na nkeji iri abụo na asatọ were chetara Man City ndị ha nọ n'ụlo ha.
content_812	Dịka  a na ajụ na Aguero osokwa n'asọmpị a ka o were isi takaa netị ndị Norwich na nkeji iri anọ na ise.
content_812	Teemu Pukki gbara ndị Norwich ume dịka ọ sunyekwara goolu ọzọ na nkeji iri na ise.
content_812	Goolu Rodri nyere na nkeji iri asatọ na asatọ  dịka ManCity enwere olilwanya mana otu awụghị na ezie.
content_812	Na ngwucha, mkpọtụ na-ada na Norwich City dika ha jiri ọkpụ goolu atọ asatara abụọ were chulaa ndị Manchester City.
content_812	Lee ihe ndị ọzọ gbatara na Premier League taa:
content_812	Liverpool 3 : 1 Newcastle
content_812	Brighton 1 : 1 Burnley
content_812	Man Utd 1 :  0 Leicester
content_812	Sheff Utd 0 : 1 Southampton
content_812	Tottenham 4 : 0 Crystal Palace
content_812	Wolves2 : 5 Chelsea
content_812	Lee akụkọ ndị ọzọ ga-amasị gị
content_812	Chelsea emechiela nkịta ọhịa na-alụ Man Utd ọnụ n'ike
content_812	"Ọ bụ akwụnakwụna na-ebute ogbugbu ndịa" Ndiuweojii
content_812	Otu nwoke ejirila ụra magbuo nwunye ya
content_812	Ndị kọmishọna Anambra akwọọla aka 'Pilate' gbasara ụlọ dara n'Ọnisha
content_813	Ndi na efe ala nna ha n'atụmatụ NYSC
content_813	Ngalaba na-ahụ maka iji otu afọ efe ala nna bụ National Youth Service Corps (NYSC) agọọla aka na ụkwu ha maka akụkọ na-efeghari na soshal midia na-ekwu na ha na-eziga ndi ntorobia gaa ụlọụka maọbụ nke ndị alakụba maka ife ala nna ha.
content_813	Ọ bụ ọnụ na-ekwuru NYSC nke Ondo steeti  bụ Bankole Simeon kwuru na nke a bụ asi  n'ihi na ebe ndi a esoghị na ebe iwu kwuru ka e ziga ndị ntorobịa.
content_813	O kwuru na onwetubeghị mgbe ndị NYSC ji ziga ndị ntorobia ga ụlọụka maka ife ala nna ha ma si kwa na ha agaghi eme ya eme.
content_813	Elele okporo ụzọ
content_813	Babatunde bụ Minista na-ahụ maka ebe obibi na ọrụ
content_813	Gọọmenti etiti ekewaputala otu narị ijeri naira na ijeri iri isii na isii maka irụ okporo ụzọ ndị gọọment etiti nwe.
content_813	Okporo ụzọ si Aba gawa owerri, ụzọ NNPC di na Abia steeti ga eri N6.1B ma wee otu afọ na okara iji ruchaa ya.
content_813	Ọ bụ ụlọọrụ Roudo Nigerial Limited ga-arụ okporo ụzo a.
content_813	Ebe ụzo Oba-Nnewi-Arondizogu na Okigwe  ga-erite elele N12.8B ma wee otu afo na okara iji ruchaa.
content_813	Ndị ụka Nnamdi Kanu gbakọtara na-ekpere ya ekpere
content_813	Nnamdi Kanu bụ onyeisi otu Ipob etiela mkpu maka ndị e chere na ha bụ ndị Fulani nọ n'ihu be ya n'Isiama Afara-Ukwu n'Abia steeti.
content_813	O depụtara nke a site n'akara Twitter ya n'abalị satọde ma na-ekwu na a ga-agba onye ọbụla zitere ha n'anwụ.
content_813	O boro ndị Fulani ebubo na ji ụgbọala Hilux dị ọcha akpagharị n'ihu be ya.
content_813	Kanu majara ha na s'ite n'okwu ya na 'ihe ịtụ anya na-eche ndị ahụ'.
content_813	Ndị mmadụ sara ya okwu na ya bụ Twitter dịka @Forma na-ekwu ka ndị nna nna ya nye ya ike.
content_813	Ebe Afenifere si ya weta ihe akaebe ịgosi na okwu ya bụ eziokwu.
content_813	Mpụtara ọgbakọ pụrụiche ECOWAS
content_813	Onyeisiala Muhammadu Buhari agwaala ndị isi ala ibe ya na mpaghara ọdịda anywanwụ Afrịka ha adana mba na mbọ niile ha na-agba iji hụ na ekpochapụrụ otu ndị na-eyi ndụ egwu n'ala ha.
content_813	Ọ gwara ha nke a n'ọgbakọ pụrụiche nke ECOWAS hibere n'ụbọchị satode na Burkina Faso.
content_813	Na mba Tunisia,
content_813	Onyeisiala Tunisia Beji Caid Essebsi tupu ọ nwụọ n'ọwa Juaị
content_813	Tunisia na-akwado ịme ntụlịaka nke abụọ ha kemgbe afọ 2011 mgbe ha mere ngagharị iwe chutuo onyeisiala ochie ha bụ Ben Ali.
content_813	Mmadụ ruru iri abụọ n'isii so na ndị na-azọ ya bụ ọkwa onyeisiala kemgbe Beji Essebsi nwụrụ n'ọnwa Julai afọ a.
content_813	N'egwuregwu,
content_813	Callum Wilson nyere goolu premiership nke mbụ ya na Vitality Stadium kemgbe January
content_813	Ndị otu Bournemouth ejirila ndị otu Everton were zaa aha dịka ha jiọkpụ goolu atọ asatara otu were lee ha ọbịa.
content_813	Mmeri a bụgotere Bournemouth na ọnọdụ nke asatọ  ebe ndi Everton agbadala noro na onodụ nke iri na otu na Premiership.
content_813	Ebe nkata ndị Watford kpuchiri ndị Arsenal dịka ha satara goolu abụọ ndị Arsenal jiri emeri ha na mbido asọmpi ha.
content_813	Okagbare gbapụru ọso tupu egbuo opi
content_813	Otu Athletics federation of Nigeria bụ AFN ahọpụtala mmadụ iri atọ na ise ga-anọchite anya Naịjirịa n'asọmpị ọgbọsọ mbaụwa niile ga-ebido n'ụbọchị iri abụọ na asaa nke ọnwa a.
content_813	Blessing Okagbare, Divine Oduduru nakwa Rosemary Chukwuma so na ndị ga-aga ya bụ asọmpị.
content_813	Gee nkeji ebe a
content_813	Akụkọ ndị a ga-amasị gị:
content_813	Chelsea emechiela nkịta ọhịa na-alụ Man Utd ọnụ n'ike
content_813	Otu nwoke ejirila ụra magbuo nwunye ya
content_813	Ndị kọmishọna Anambra akwọọla aka 'Pilate' gbasara ụlọ dara n'Ọnisha
content_813	Ụmụnwaanyị Imo state bụ "a kwaa a kwụrụ" na Nigeria
content_814	Rochas Okorocha
content_814	Gọvanọ chiburu Imo steeti bụ Rochas Okorocha ekwuola na ọ bụrụ na ndị Igbo ga-enwe ọche onyeisiala n'afọ 2023, ọ ga-doriri ndị ugwu anya.
content_814	Ọ rịọrọ ka ndị ntaakụkọ kwụsị ịkpọ ya oche onyeisala ndị Igbo makana o nweghị agbụrụ ọbụla edowere ya iche.
content_814	Rochas, ọ kaa gị obi, bipụta ihe dị n'akpaego Imo steeti - Ihedioha
content_814	Rochas awaala n’oche ọchịchị
content_814	Okorocha kwuru nke a mgbe ọ na-asa ajụjụ ọnụ ndị ntakụkọ ụlọọrụ mgbasaozi 'SUN' gbara ya nso nso a.
content_814	Okorocha jụkwara kedụ uru Ipob ga-erite maọbụrụ na ndị Igbo kewapụ onwe ha na Naịjirịa.
content_814	N'okwu ya, "ọ bụrụ na ndị isi Ipob azanwụghị ajụjụ a, ọ ga-ahịara ndị isi otu ahụ ịchịkọta ebumnobi ha."
content_814	Ode akwụkwụ mgbasa ọzị Ipob, Peace Chukwudi sịrị na Biafra ga abịa ọsịsọ ma Buhari bata ọzọ
content_814	O kwuru na ruo ugbua ọ mabeghị ebe Ipob kwụ akwụ.
content_814	Gbasara okwu na-ese n'etiti ya na gọọmenti Imo steeti ugbua, Okorocha kwuru na ihe gọọmenti Ihedioha na-eme e doghi ha anya.
content_814	O kwuru na ebe a na-ata ya ụta bụ na ọ naghị eke ego.
content_814	Gbasara ọgọ ya nwoke bụ Uche Nwosu, Okorocha kwuru na o nwere olileanya na ọ ka ga-achị Imo steeti.
content_814	Okorocha kwuru na nyocha EFCC na-eme ya adịghị njọ makana ha nyocha, o nweghị ihe ha fụrụ, ha hapụkwa onye ahụ.
content_814	Mana ọ na-rịọ ka ndị mmadụ kwụsị ịhụ ndị a na-eme nyocha dịka ekperima.
content_814	Okorocha kwuru na okwu na ya napụrụ ndị mmadụ ala n'ike ha n'Imo bụ okpotokpo asị.
content_814	Akụkọ ndị ga-amasị gị:
content_814	Chelsea emechiela nkịta ọhịa na-alụ Man Utd ọnụ n'ike
content_814	Otu nwoke ejirila ụra magbuo nwunye ya
content_814	Ndị kọmishọna Anambra akwọọla aka 'Pilate' gbasara ụlọ dara n'Ọnisha
content_815	Ndị Igbo
content_815	Igbo nwere Ebu nwe Nfụ
content_815	Che che che che Igbo Kwenu!!!!! Yaaaaa.
content_815	Ndị ọnụ na-eru n'okwu n'ala Igbo na-ekwu ọtụtụ mgbe n'obodo ọbụla ị gara ma ị na-ahụghị onye Igbo, mara na ya bụ ebe adịghị mma obibi.
content_815	Ada Igbo ọzọ abụrụla 'Mayor' Enfield na mba Briten
content_815	Uzọma Asagwara: Ihe ise ịmaghị  maka ada Igbo nwetara oche ọchịchị na Canada
content_815	N'agbanyeghị na ndị Igbo bụ ndị pekarịcharịsiri mpe n'agbụrụ atọ kachasị na Naịjirịa, ha nọcha n'akụkụ mba ụwa niile.
content_815	Mana ọ ga-adị mma ka anyị leba anya mara ihe na-aka ndị Igbo obi n'ebe nille ụwa soturu.
content_815	1.Okwukwe n'ime ụmụ ha
content_815	Chigozie Oguine bụ onye ji ego achụ ego na mba Amerịka kamgbe afọ iri abụọ kwuru na okwukwe ndị Igbo nwere n'ebe ụmụ ha nọ so ebunye ha iru ọma ebe ọbụla ha nwetere onwe ha.
content_815	O kwuru na onye Igbo ọbụla mụrụ nwa na-enwe okwukwe siri ike na nwa ahụ ga-emeriri ọfụma ebe ọbụla ọ gara, ya mere mmụọ ọma ji eso ndị Igbo.
content_815	2. Igba mbọ
content_815	I chetara mgbe anyị wetara ụnụ akụkọ onye Igbo na-azụ ahịa mgbuka na Johanesburg.
content_815	Ezenwa Ozoigbo dị afọ 30, na-ekwu na mgbe ọ bịara na mba South Afrịka, na echiche na onweghị onye ga-enyere ya aka na mba ahụ mere ya ka ọ gbasie mbọ ike.
content_815	Mbọ ọ gbara bụ na ọ na-arụ ọrụ ma na-edowe ego ọ tụkọtara na kom kom rue mgbe o zuru ịmepe ụlọahịa nke ya.
content_815	N'ọnụ ya, "Onye Igbo na-eche maka echi makana ọ chọghị ịbụ ohu kwa mgbe mgbe."
content_815	3. Ha achọghị ịkụda obi nne na nna ha zipuru ha
content_815	Nneamaka bụ onye Ezinifite dị n'Anambra steeti bi mba Amerịka
content_815	Onye Igbo ọbụla nwere ezinụlọ o si wee pụta. Ebe ọbụla o mechara nwete onwe ya, ọ gaghị achọ ka ọkụda obi ndị bee ya tụmadị nne na nna ya zipuru ya.
content_815	Nke a mere ka Nneamaka Fidelis, onye bụrụla nọsụ na mba Amerịka gwa BBC Igbo na ọ ga-agbagide mbọ bụrụkwuo Dọkinta ahụike na mba ahụ.
content_815	4.Nwanne gosi m 'way'
content_815	Ọ bụrụ na ị bụ nwafọ Igbo ma ihe a na-akọ, ị ga-anụtụgo okwu 'nwanne gosi m way'.
content_815	Ndị Igbo na-enwe anụrị pụrụiche ma ha hụ nwanne ha na mba ọzọ nke a na-emekwa ka ha nyere onwe ha aka.
content_815	Ọ bụ agwa hụ bụ ihe bidoro usoro ịgba boy n'ala Igbo nke na-euzi ewu n'ụwa niile.
content_815	5.Ha anaghị atụ egwu ilu nwaanyị maọbụ dị na mba ọzọ
content_815	Onye Igbo ruo mba ọzọ, ọ dabara ya na nwaokorobịa maọbụ nwaagbọghọ ọbụla, ha lụwa onwe ha.
content_815	Ọ ga-amụta ụmụ na mba ahụ na bawanyezi.
content_815	6.'I na-enye m nri?'
content_815	Ụfọdụ ndị Igbo bi na South Afrika na-agbasi mbọ ike
content_815	Ọ rara ahụ ị hụ onye Igbo na-arịọ arịrịọ makana ọdịghị ume ngwu. Kama onye Igbo ga-arịọ gị nrị ikparịa ya, o je kpo nsị ma nara ego ya.
content_815	Onye Igbo ga-achọ kiri kiri ọrụ na-arụchara wee na-eche ihe o na-eche ma nwekwa okwukwe na nkiru ka mma.
content_815	7. Iwulite akụ na ụba obodo ha bi na ya
content_815	Ndị Igbo anaghị agba "last". Ha ga-achọrịrị imezi obodo ha bi n'ime ya ma soro wulite akụ na ụba obodo ahụ.
content_815	Ya kpatara ebe ọ bụla onye Igbo gara ọ ga-edozi ụzọ maọbụrụ na ụzọ adịghị ma rụkwa ụlọ karaaka n'agbanyeghị na ọ bụghị be ya.
content_815	Agwa a na-eme ka ndị ha bi n'obodo ha nye ha ohere ịbanye ọchịchị obodo ahụ.
content_815	8.Ha na-amụkarị asusụ na omenala obodo ndị ha bi ya
content_815	Onye Igbo ga China, ọ ga-agba mbọ mụta asụsụ na omenaala ndị ọ nọ na be ha, ka ihe na-adabara ha nkeọma.
content_815	9. Ị ma aka ziri ezi
content_815	Ebe ọ bụla ndị Igbo nọ, ha na-chọ ka ha ṅomie ihe di mma ndị obodo ahụ na-eme nwalee ma ha ga-emeli ya bụ ọkaibe.
content_815	Ụfọdụ oge, ka atụmaatụ a na-eweta anya ụfụ mana onye ma ihe ọ na-eme achọghịkwa ịma.
content_815	10. Ọnatarachi
content_815	Ọtụtụ ndị nọ na soshal midia na-ekwu na ọ bụ ọnatarachị na ndị Igbo ga-atọli ute dịnara ebe ọbụla ha nwetere onwe ha n'ụwa ma sịkwa n'ọnọdụ ahụ mepụta ihe dịmma ga-abara ha uru.
content_815	Dọkịnta Chigozie Oguine na-ekwu na ihe nwereike ikpata nkea  bụ na ụmụ Igbo nwere okwukwe na Chukwu nwe ụwa niile.
content_815	Akụkọ ga-akpalite mmụọ gị:
content_815	Ụmụnwaanyị Imo state bụ "a kwaa a kwụrụ" na Nigeria
content_815	Lee ndị America chọpụtarala na ha bụ ndị Igbo
content_816	Sokratis
content_816	Goolu abụọ Pierre-Emerick Aubameyang nyere na ezughi inye ndị otu egwu bọọlụ Arsenal mmeri na asọmpi Premier League ha na Watford na mgbede ụbọchị ụka.
content_816	Ndi nkwado Arsenal chekwa na ụbọchị ha amaala mma mgbe Aubameyang mere ka o si eme wee gbakaa neetị na nkeji 21.
content_816	Oteghi aka, na nkeji 32, Aubameyang nyekwara goolu ọzọ.
content_816	Chelsea emechiela nkịta ọhịa na-alụ Man Utd ọnụ n'ike
content_816	Norwich emeela Man City ka ewu akpụkpa ntị
content_816	Mana ka agba nke abụọ malitere, ndị Watford bidoro gosiwe ike ha.
content_816	Na nkeji 53, ndị Arsenal nọ n'ihu be ha na-ama ụkwa mgbe Tom Cleverly nachaara ha bọọlụ gbakaa neetị.
content_816	Roberto Pereyra na Delofeu
content_816	Ka nke ahụ mechara, Daviud Luiz, bụ onye e ji nde paund asatọ zụta n'aka ndị Chelsea, gbatara penariti na nkeji 81.
content_816	Roberto Pereyra egbughi oge ọbụla ịgbakpu penariti ahụ iji saa goolu abụọ ahụ.
content_816	Arsenal emeribeghi asọmpi atọ ikpeazụ ha.
content_816	Cheta na Liverpool gwọrọ Arsenal ka abacha e tinyere ose Nsukka n'ọnwa Ọgọst.
content_816	N'abalị mbụ nke ọnwa Septemba, Arsenal gbalịrị gbubite anụ ha ọdụ mgbe ha zutere ndị Tottenham.
content_816	Akụkọ ndị ọzọ ga-amasị gị:
content_816	Ihe 10 mere ndị Igbo ji akpa ike n'akụkụ ụwa ọ bụla ha nọ
content_816	Oche onyeisiala 2023 ọ kwaala ndị Igbo?
content_816	Ihe nkiri ga-amasị gị:
content_817	Igbo niile ma n'akpụ bụzi eze nrị, agbaenyeghi na ọ bụ ji ka new ugwu.
content_817	Onye ọbụla kpọrọ onwe ya nwa afọ Igbo ma na ekwuwe okwu nrị, akpụ nwerecha ọnọdụ, ndi ọzọ apụtaba.
content_817	Ọ bụ mpaghara Ndịda Amerịka ka akpụ si, ọ bụghị nrị si mpaghara Igbo, mana o werela ọnọdụ dịka ọ bụ ebe ọla Igbo ka o si.
content_817	Akụkọ a gosiri njem akpụ, site n'ugbo banye n'efere.
content_818	Otu nwata akwụkwọ  Mahadum Maiduguri  ekwuola na ya na ndị otu ya nụrụ ụda egbe na ogbunigwe n'abali ụbọchị 15 Sepụtemba.
content_818	Nwata akwụkwọ ahụ na-achọghị ka a kpọpụta aha ya gwara BBC Igbo na ụda ahụ mere ka ụmụakwụkwọ ndị ọzọ gbaharịwa na-achọ ebe nchekwa.
content_818	'Mgbọ atụọla ụmụakwụkwọ Mahadum abụọ nọ ekpere na Maiduguri'
content_818	Etu Boko Haram si gbuo onyeisi agha na ndịagha atọ
content_818	Ọ bụ eziokwu na o nwebeghị otu pụtara sị na ọ bụ ha mere ya bụ mkpa mkpa mana ụmụakwụkwọ Mahadum UNIMAID na-ekwusi ike na ha na-eche na ọ bụ ndị otu Boko Haram kpawarala mkpa mkpa kamgbe na steeti ahụ.
content_818	Mbọ anyị gbara inwete ọnụ na-ekwuru ndị uweojii na Maiduguri bụ Abdulmaleek AbdulHafeez kpụrụ n'ala makana ọ zaghị ekwenti ya.
content_818	Ndị agha Naịjirịa apụtabeghị kwuo ihe ọbụla.
content_818	A matabeghị ma onwere onye nwụrụ na ya bụ mwakpo ka ọ dị ugbua.
content_818	Akụkọ na-ekwu na ndị nchekwa agbala mahadum ahụ okirikiri ebe Gọvanọ steeti ahụ bụ Babagana Zulum a gaala ileta ụmụakwụkwọ nọ na Mahadum ahụ ma meda ha obi.
content_818	Anyị ka ga-akpọghachị ndị uweojii ma wetere unu ihe ọbụla ha gwara anyị gbasara akụkọ a.
content_818	Ihe nkiri ị ga-achọ ikiri
content_818	Akụkọ ndị ga-amasị gị
content_818	Ihe 10 mere ndị Igbo ji akpa ike n'akụkụ ụwa ọbụla ha nọ
content_818	Oche onyeisiala 2023 ọ kwaala ndị Igbo?
content_819	Ndị nwe ụgbọala na-achọ ụzọ ọbụla inweta mmanụ ụgbọala
content_819	Ndị nwe ụgbọala na-achọ ụzọ ọbụla inweta mmanụ ụgbọala
content_819	Ala adịghị mma bụ uru ndị nze ka ọ dị ugbua n'okwu banyere mmanụ agbịdị na mbaụwa niile.
content_819	Ọnụego mmanụ agbịdị arịala elu nke kachasị ibe n'ime ọnwa anọ n'ihi ogbunigwe a gbara n'ụlọọrụ mmanụ agbidi mba Saụdi Arebia n'ụbọchị Satọde.
content_819	Etu ọdịda ọnụ mmanụ agbịdị ga-esi metụta gị
content_819	Naijiria etinyela udu mmanụagbịdị 225,000 n'ihe a na-emepụta
content_819	Dịka ọ dị ugbua, Saụdi Arebia akọwabeghị nke ọma etu mwakpo a si mee mana ha kwuru na onweghi onye merụrụ ahụ.
content_819	Kedụ etu ọ ga-esi metụta Naịjirịa?
content_819	ụdịrị ụgbọmmiri a awakporo
content_819	Ndị ọkachamara n'okwu akụnaụba na Naịjirịa kwuru na nke a bụ ezi ihe nye Naịjirịa na akụnaụba ya dịka mmanụ agbịdị bụ ụzọ kachasị ha si enwete ego.
content_819	Ugo Obi-Chukwu kwuru na nke a ga-emetụta Naịjirịa n'ụzọ dị mma dịka ha ga-etinyekwu ego n'ọnụ mmanụ ha, nke bụ dọla iri isii kwa otu ite mmanụ ugbua
content_819	'Ihe anyị chọrọ bu ka akwụọ anyị ụgwọ eji anyị'
content_819	O kwuru na ọzọ bụ Naịjirịa ga-enwe ohere ire ite mmanụ agbịdị karịa ite ole ha na-ere ugbua nke bụ nde abụọ kwa ụbọchị.
content_819	Onye ọzọ bụ Chinwe Egwim sị na ihe a mere na Saụdi Arebia nwereike ime ka onụego ite mmanụ rue otu narị dọla ($100/barrel) nke bụ ihe ọma nye Naịjirịa.
content_819	N'otu aka ahụ ọkanmụta Boniface Chizea sị na Naịjirịa kwesiri iji ohere a rite ezigbo uru tupu ọnụego mmanụ adaa maka na mbuli a agaghị anọte aka.
content_819	Kedụ ihe ọghọm dịrị Naịjirịa?
content_819	Ugo Obi-Chukwu sị na dịka ọ dị ugbua ọ na-ara Naịjirịa ahụ ịmịpụta mmanụ agbịdị etu ha kwesiri kwa ụbọchị ka ọfọdụzie ịmịpụta karịa.
content_819	Ọzọ bụ na ọnụ ego Naịjirịa na-eji ebubata mmanụ ga-arị elu nke nwereike ibuli ọnụego mmanụ ụgbọala na Naịjirịa.
content_819	Ọ gara n'ihu kwuo na Naịjirịa ga-eri nnukwu uru ma ọ bụrụ na ha nwee ike welite aka n'ite mmanụ ole ha na-ere kwa ụbọchị.
content_819	Akụkọ ga-amasị gị:
content_819	A na-atụ anya ụmụ Naịjirịa 319 ọzọ site na Saụt Afrịka
content_819	'A nụrụ m ụda egbe na ogbunigwe' - Nwata akwụkwọ
content_820	Jeff Radebe na onyeisiala Muhammadu Buhari
content_820	Akụkọ na-eru anyị ntị na-ekwu na onyeisiala mba Saụt Afrịka bụ Cyril Ramaphosa arịọla Naịjirịa mgbaghara taa maka okwu Xenophobia.
content_820	Jeff Radebe bụ onye nnọchite anya pụrụiche nke Rampaphosa zitere na onyeisiala Muhammadu Buhari nwere ọgbakọ taa ebe ọ nọ zie ya ozi arịrịọ ahụ.
content_820	Ndị mmadụ na-ajụ ihe gburu nwaanyị gara njem na South Africa
content_820	Ụmụ Naịjirịa 187 gbara ọsọ ndụ agaghi alaghachinwu South Africa ruo afọ 5
content_820	Ọtụtụ ụmụ Naijiria hapụrụ mba Saụt Afrịka gbala n'ihi ogbugbu a na-egbu ha na mba ahụ.,
content_820	Ụfọdụ ka a gbara ngwaahịa maọbụ ụlọọrụ ha ọkụ.
content_820	Nke a mere ka ụfọdụ ndị ntorobịa na Naịjiria were iwe mebie ihe n'ọdọ ahịa Shoprite na PEP bụ ụlọọrụ ndị Saut Afrịka nwe na Naịjiria.
content_820	Mana agbanyegi nke a, ndị ntorobia mba Saut Afrịca sị na ha achọghọzị ndị mbịarambịara ọbụla n'obodo ha.
content_820	Ọzọ,
content_820	Ndị uweojii n'isiobodo Naịjirịa bụ Abuja akasiela ndị mmadụ obi na ha kwụ chịm ebe ahụ n'okwu gbasara nchekwa.
content_820	Ha kwuru nke a n'ihi ụfọdụ akụkọ na-efegharị na ozuzu, ogbugbu mmadụ na ntọ na-arị ibe ya elu n'obodo ahụ.
content_820	Na mba ofesi
content_820	Ndị dọkịta Zimbabawe agbaala abụbụ ọrụ ma mee ngagharị iwe maka ntọrọ atọọrọ onyeisi otu ha bụ Peter Mugombeyi na-edu ha na ngagharị iwe mbụ.
content_820	Mana gọọmentị ala agọrọla ụkwụ ha na ntọ nwa amadi ahụ ma nye iwu ka ndị ọrụ nchekwa tinye anya chọta ya.
content_820	N'egwuregwu,
content_820	David de Gea bụ onye oche bọọlụ otu Manchester United ebinyela aka n'akwụkwọ ịnọgide n'otu ahụ rue afọ 2023.
content_820	Cheta na de Gea si otu Athletico Madrid banye Man United n'afọ 2011.
content_820	Gee nkeji ebe a
content_820	Ihe onyonyo
content_820	Ụmụ Naịjirịa ọzọ ga-esi Saụt Afrịka bata
content_820	Chairman /CEO, Nigerians In Diaspora Commission, Hon Abike Dabiri-Erewa
content_820	A ga-akpọlata ụmụ Naịjirịa ọzọ ruru narị atọ na iri na itoolu site na mba Saụt Afrịka n'ụbọchị Tuuzde iri na asaa ọnwa Seputemba 2019.
content_820	Onyeisi ụlọọrụ na-ahụ maka ndị Naịjirịa bi na mba ofesi bụ Abike Dabiri sị na ọtụtụ ndị mmadụ ka na-edebanye aha ha maka ịlọta.
content_820	Ụmụ Naịjirịa 187 gbara ọsọ ndụ agaghi alaghachinwu South Africa ruo afọ 5
content_820	N'aka nke ọzọ Onyeisiala mba Saụt Afrịka bụ Cyril Ramaphosa ezipụla ndị ọrụ ya ka ha gaa na mba Afrịka niile ndị mwakpo a metụtara.
content_820	Dịka o kwuru n'akara twitter ya, na ndị a ji ozi udo na ịhụnnaya na-aga mba ndị a gụnyere Naịjirịa, Nijee, Ghana, Senegal, Tanzania na Zambia.
content_820	Coscharis emepela ụlọ a na-eme osikapa
content_820	A sị na akụ ruo ụlọ,  ụlọ ama mma. Onyeisi ụlọọrụ Coscharis bụ Cosmas Maduka ehiwela ụlọọrụ na-arụpụta osikapa n'Anambra Steeti.
content_820	A na-atụ anya na Gọvanọ Anambra bụ Willie Obiano ga-agbape ụlọorụ a n'oge na-adịghị anya.
content_820	N'ofesi
content_820	Ọnụego mmanụ agbịdị arịala elu nke kachasị ibe n'ime ọnwa anọ site na ogbunigwe a gbara n'ụlọọrụ mmanụ agbidi mba Saụdi Arebia n'ụbọchị Satọde.
content_820	Dịka ọ dị ugbua, Saụdi Arebia akọwabeghị nke ọma etu mwakpo a si mee mana ha kwuru na onweghi onye merụrụ ahụ.
content_820	N'egwuregwu
content_820	Onye na-agbara Chelsea bọọlụ bụ Tammy Abraham  sị na ohere dịrị ya ịgbara Naịjirịa bọọlụ ma ọ bụrụ na a kpọtụrụ ya
content_820	A mụrụ Tammy Abraham na Ịngland mana o tozuru ịgbara Super Eagles bọọlụ maka nna ya bụ nwafọ Naịjirịa.
content_820	Chelsea emechiela nkịta ọhịa na-alụ Man Utd ọnụ n'ike
content_820	Nkeji
content_821	Igbo na-ekwu na ihe ọbụla dị mma omume kwesiri ka e mee ma ya kapịa ya ọnụ.
content_821	Etu a ka ọ dịkwa gbasara ị ga-mposi. I mana o nwere ka ị ga-esi nọdụ ala ga mposi, ahụ adị gị mma?
content_821	Nwekwara ka ị ga-esi ga ya, ọ ghasaa gị ahụ.
content_821	Nwanne kirie ka ị ga-esi nyụpụ nsị ọfụma na-enweghị nsogbu dịka ịchị isi na ndị ọzọ.
content_822	Chukwuma Soludo
content_822	Ka Onyeisiala Muhammadu Buhari hibere otu ga na-agba izu maka akụnaụba obodo Bekee kpọrọ "Economic Advisory Council" (EAC), ọtụtụ mmadụ na-ajụ ihe ga-abụ ọrụ ha.
content_822	EAC bụ nchịkọta ndị mmadụ kacha mara maka akụnaụba ga-arụ ọrụ dịka nke otu akpọrọ Economic Management Team (EMT) nke Osote Onyeisiala Yemi Osinbajo nọbụ n'isi ha.
content_822	Ndị na-egbu ugbo azụ akwadola ka a machie ịtụbata azụ
content_822	Ihe na-echere ndị Naịjirịa akamgba ikwụ ụgwọ ụtụ isi
content_822	Nhọpụta otu ọhụrụ a mere ka nke Osinbajo bụrụ ihe achọghịzị nke mere eji sị ha "ga-anụ nke ọma".
content_822	Dịka gọọmentị siri kwuo, otu ọhụrụ a ga na-ezute Onyeisiala Buhari na ngwụcha ọnwa anọ niile, ma ha ga na-ezute onwe ha ọnwa niile.
content_822	Ọkamụta Doyin Salami bu onyeisi otu a ka Dọkịnta Mohammed Sagagi bụ osote ya.
content_822	Ọkamụta Ode Ojowu, Ọkamụta Chukwuma Soludo, Dọkịnta Shehu Yahaya na Iyabo Masha bụ ndị sokwa n'otu a.
content_822	Kedu ọru otu a?
content_822	Ọrụ otu a nke kachasị bụ inye gọọmentị ndụmọdụ maka mbulite akụnaụba Naịjirịa.
content_822	Ha ga-enwe ntị Onyeisiala Buhari, nke bụ mgbanwe n'ihe e mere ka ọ malitere ọchịchị n'afọ 2015. Mgbe ahụ, ọ bụ Osote Onyeisiala Osinbajo ka a na-agwa okwu a.
content_822	Bashir Ahmad bu otu n'ime ndị na-enyere Buhari aka kọwara mpụtara atụmatụ a na Twitter.
content_822	Na Twitter Oby Ezekwesili na-akụrụ ndi a ahọputara aka ma na-enye ha ndụmọdụ ka ha gwa Onyeisiala Buhari ihe ọ si na ọ bụ eziokwu.
content_822	Ndị nọ n'otu a
content_822	Doyin Salami bụ ọkamụta n'ihe banyere akụnaụba ma bụkwara onye nkuzi na mahadum ojiego achụ ego di na Legọs.
content_822	Chukwuma Soludo bụ Ọkamụta n'ihe banyere akụnaụba ma bụbụrụ onyeisi ụlọakụ ọha nke Bekee kpọrọ "Central Bank of Nigeria" site 2004 ruo 2009.
content_822	Mohammed Sagagi na-arụ ọrụ metụtara ihe Bekee kpọrọ "Political Economy and Conflict Analysis Manager" na MAFITA. Sagagi bụbụ Ọkamụta na ihe banyere akụnaụba ma rụọ ọrụ dịka onyeisi ụlọọrọ akpọrọ "Jigawa State Investment Promotion Agency (InvestJigawa)".
content_822	Bismark Rewane bụ onyeisi ọlụọrụ akpọrọ "Financial Derivatives Company Limited". Ọrụọla ọrụ ihe ruru afọ iri atọ na ngalaba metụtara ụlọakụ, akụnaụba na ego.
content_822	Ode Ojowu bụ ọkamụta na ihe banyere akụnaụba  ma bụbụrụ onye ndụmọdụ Olusegun Obasanjo site 2004 ruo 2005.
content_822	Shehu Yahaya bụ Ọkamụta n'ihe banyere akụnaụba ma bụrụ onyeisi ndị nhazi "Development Bank of Nigeria Plc"
content_822	Iyabo Masha bụ onye na-anọchite ngalaba akpọrọ "International Monetary Fund" (IMF) na mba Sierra Leone.
content_822	Akụkọ ga-amasị gị
content_822	Lupita Nyongo a ga-akpanwu agwa ka onye Igbo n'ihe nkiri Americanah ?
content_822	Onye na-egbusi ụmụnwanyị na Pọtakọtụ?
content_823	Economic Advisory Council: Ugbua ka Buhari biara - Ezekwesili
content_823	Oby Ezekwesili na Charles Soludo
content_823	Oby Ezekwesili etoola onyeisiala Muhammadu Buhari maka ihiwe ngalaba ndị ndụmọdụ nhazi akụnaụba nke ndị ọkachara mara n'okwu akụnaụba so n'ime ya ma rịọ ndị ọ họọ ọrụ ka ha gwa ya eziokwu na "ọ kụdara akụnaụba Naijiria n'afọ anọ gara aga."
content_823	Na mbido izu a, Buhari hiwere otu ndụmọdụ ọhụrụ maka akụnaụba a kpọrọ 'Economic Advisory Council' nke onye bụbu onyeisi ụlọakụ etiti bụ Charles Soludo na onyeisi 'Financial Derivatives Co. Ltd' bụ  Bismark Rewane, so na ya.
content_823	N'okwu o depụtara n'akara 'Twitter' ya, Ezekwesili, kwuru na ọ ga-adị mma ma ndị a ụbụrụ ha na-acha ọkụ Buhari họrọ n'ọrụ "hapụ ikpọ isi ala na ndị otimkpu, gwaa Buhari nke bụ eziokwu nke ọ ga-abụ a gbasoo ya, akụnaụba Naijiria agawa n'ihu".
content_823	Ezekwesili, onye rụburu ọrụ dịka onyeisi ngalaba nhazi mmefu ego na gọọmenti a kpọrọ 'Due Proces', kwuru na nhọpụta ọhụrụ a chịkọtara ihe atọ;
content_823	1. Ndị ọchịchị kachasị
content_823	2. Ndị ọkachamara imeụlọ
content_823	3. Nakwa ndị ụburu ha na-achọ ọkụ n'o n'ama, ọnụna ndị ụbụrụ
content_823	Ezekwesili gara n'ihu gwa ndị na-ata osote onyeisiala Yemi Osinajo ụta maka etu akụnaụba Naijiria siri kpụọ afọ n'ala na ọbụghị Osibanjo nyụrụ ihe na-esi.
content_823	Otu a bụ nke onye bụbu onyeisi ụlọakụ etiti bụ Charles Soludo so na ya ga-anọchi anya otu Economic Management Team nke osote onyeisiala Osinbajo bụbu onyeisioche ya.
content_823	Akụnaụba Naijiria na-achọ ndakpọ - Emir Sanusi
content_823	Kedụ uru Nigeria ga-erite na mbuli ọnụego mmanụ agbịdị?
content_823	Onyeisioche otu a bụ ọkammụta Doyin Salami, ndị ọzọ bụ Mohammed Sagagi osote onyeisioche, Shehu Yahaya, Iyabo Masha, Bismark Rewane, Mohammed Adaya Salisu.
content_823	Femi Adesina bụ onye ndụmọdụ pụrụiche Buhari na mgbasaozi sị na ndị a ga-enye onyeisiala ndụmọdụ banyere ime iwu akụnaụba Naịjirịa.
content_823	Ndị uweojii anwụchiela mmadụ abụọ
content_823	Ndị uweojii kwere nkwa na aka ha ga-akpara ndị na-arụ ala ahụ
content_823	Ndị uweojii na Port Hacourt anwụchiela mmadụ abụọ maka ogbugbu a na-egbu ụmụ agbọghọ n'ụlọ oriri na nkwari na Potakọt.
content_823	Na nsonso a, a tọgburu opekatampe ụmụagbọghọ asatọ na ndịda Naịjirịa kemgbe ọnwa Julai.
content_823	Onye na-egbusi ụmụnwanyị na Pọtakọtụ?
content_823	Nwa agbọghọ ọzọ anwụọla n'ụlọ oriri na Legọs
content_823	N'otu aka ahụ ndị uweojii kwukwara na akụkọ ụmụ nwaanyị abụọ ọzọ atọgburu n'ụlọoriri abụghị eziokwu
content_823	Ha kwuru nke a dịka ụmụnwaanyị mere ngagharị iwe gbasara oke ogbugbu  a na-egbu ụmụ agbọghọbịa n'ụlọoriri n'obodo ahụ.
content_823	Ọsọ Saụt Afrịka
content_823	Chairman /CEO, Nigerians In Diaspora Commission, Hon Abike Dabiri-Erewa
content_823	Ụgboelu Airpeace kwesiri ịga bulata ụmụ Naịjirịa ọzọ site na mba Saụt Afrịka na mgbede taa bụ Tuzde efenyighizi oge a tụrụ anya n'ihi Saut Afrịka enyeghị ha ikike ifebata.
content_823	Mana Onyeisi Airpeace Allen Onyema gwara BBC na ha enwetala ya bụ ikike nakwa na ha ga-aga mba Saut Afrịka nata n'ụbọchị Wenezde.
content_823	N'ofesi,
content_823	Peter tabichi bụ onye nkuzi Kenya ritere nzere "onye nkuzi ọkaibe na mbaụwa na 2019 " ezutela onyeisiala mba Amerịka bụ Donlald Trump n'obi gọọmentị mba ahụ
content_823	Tabichi onye chiri Franciscan Brother' na-eji pasentị iri asatọ n'ụgwọ ọnwa ya akwado ụmụakwụkwọ ya
content_823	N'egwuregwu,
content_823	Otu ICPC ejichiela akụnaụba Amaju Pinnick na ndị ọrụ NFF ndị ọzọ dịka ha na-enyocha ha maka nrụrụaka
content_823	Rasheedat Okoduwa na-ekwuchitere ICPC kwuru  a na-enyocha ndị a n'ihi na ihe ndị ha nwere karịrị ụgwọ a na-akwụ ha.
content_823	Gee Nkeji ebe a
content_823	Gọvanọ Ugwuanyi agbapela okporoụzọ ọhụrụ
content_823	Ifeanyi Ugwuanyi bụ Gọvanọ Enugwu steeti
content_823	Gọvanọ Enugwu Steeti bụ Ifeanyi Ugwuanyi agbapela okporoụzọ si Ikem gawa Eha Amufu nakwa Nkalagu dị n'okpuruọchịchị Isi-Uzo Enugwu steeti.
content_823	Okporoụzọ a dị kilomita asatọ na ụma bụ ebe e si a ga n'ụlọọrụ Sịmentị Naịjirịa bụ Nigercem nakwa gawa mpaghara ugwu.
content_823	N'ofesi:
content_823	Mba Izrel na-eme ntuliaka ha nke ugboro abụọ n'ime ọnwa ise ebe Pati ndị kachasị obere nwereike ikpebi ihe ga-eme.
content_823	Onyeisiala ha Benjamin Netanyahu kpọrọ oku ka e me ntuliaka ọzọ makana ọ hụghi ndị ya na ha ga-eso hazie gọọmentị dịka o merichara ntuliaka n'ọnwa Eprel
content_823	N'egwurgwu
content_823	Manchester City, Cristiano Ronaldo, Lionel Messi, Ajax, RB Leipzig and Liverpool (site n'aka ekpe ruo n'elu aka nri)
content_823	Asọmpi bọọlụ kachasị na Yurope bụ Uefa Champions League nke afọ 2019/2020 ga-atabiri ọkụ taa n'elekere asatọ nke abalị a.
content_823	Cheta na otu egwuregwu Liverpool maburu iko asọmpi a n'afọ gara aga.
content_823	Nkeji:
content_823	Ihe nkiri:
content_824	Ndị uweojii na ndị na-eme ngagharịiwe.
content_824	Ndị uweojii kwere nkwa na aka ha ga-akpara ndị na-arụ ala ahụ
content_824	Ndị uweojii na Port Hacourt anwụchiela mmadụ abụọ maka ogbugbu a na-egbu ụmụ agbọghọ n'ụlọ oriri na nkwari na Potakọt.
content_824	Na nsonso a, a tọgburu opekatampe ụmụagbọghọ asatọ na ndịda Naịjirịa kemgbe ọnwa Julai.
content_824	Onye na-egbusi ụmụnwanyị na Pọtakọtụ?
content_824	Nwa agbọghọ ọzọ anwụọla n'ụlọ oriri na Legọs
content_824	N'otu aka ahụ ndị uweojii kwukwara na akụkọ ụmụ nwaanyị abụọ ọzọ atogburu n'ụlọoriri abụghị eziokwu.
content_824	Ha kwuru nke a dịka ụmụnwaanyị mere ngagharị iwe gbasara oke ogbugbu  a na-egbu ụmụ agbọghọbịa n'ụlọoriri n'obodo ahụ.
content_824	E butela ozu nwa agbọghọ ọzọ na Pọtakọtụ isi obodo Rivas Steeti.
content_824	Nke a mere na mgbede ụbọchị ụka, abalị iri na ise nke ọnwa Septemba.
content_824	Egwu ejidela ndị mmadụ na Portharcourt maka nwaagbọghọ ọzọ a tọgburu
content_824	A tọgbuola nwaagbọghọ ọzọ n'ụlọndina
content_824	Nwaagbọghọbịa ọzọ anwụọla n'ụlọ oriri na nkwari na Delta
content_824	Ọ bụghị nke mbụ ụdị ihe a na-eme nke ọ na-abụ nke abụọ.
content_824	Ajụjụ wee bụrụ onye na-anyụ ihe nke a na-esi?
content_824	Ndị uweojii kwere nkwa na aka ha ga-akpara ndị na-arụ ala ahụ
content_824	Ihe gbara gharịị bụ na etu e si gbuo ụmụ agbọghọ ndị ahụ yichara onwe ha.
content_824	Ọ na-adị ka ọbụ ntọgbu ka a na-atọgbu ha.
content_824	Ndị uweojii kwuru na a hụrụ akwa e kere n'olu ụmụagbọghọ ndị ahụ e ji tọgbuo ha.
content_824	Mana onwebeghi onye matara onye maọbụ ndị na-akpa arụ a.
content_824	Chuks Enwonwu, osote onyeisi ndị uweojii na Rivas Steeti
content_824	Ọnụ na-ekwuru ndị uweojii na Rivas Steeti bụ Nnamdi Omoni, gwara BBC na nnyocha pụrụ iche amalitela.
content_824	Omoni kwuru na ha na-eche na e nwere otu ndị ekperima ndị aka ha dị na ihe ọjọọ a na-eme.
content_824	O kwuru sị: "Anyị anwụchiela mmadụ ole na ole ga-enyere anyị aka na nnyocha anyị na-eme."
content_824	"Mana anyị ma na anyị kwesịrị ịgba mbọ karaịa."
content_824	"Anyị anaghịzi ezu ike maka na ihe a na-ebuetere anyị ihere."
content_824	"Anyị ga-anwụchi ndị ọbụna aka ha dị na igbu ọchụ ndị a."
content_824	Ụlọ oriri ebe e gburu nwaagbọghọ na Pọtakọọtụ n'ọnwa Ọgọst
content_824	BBC kpọtụkwaara onye isi ndị otu jikọrọ ndị nwere ụlọ oriri na nkwarị na Rivas steeti.
content_824	Aha ya bụ Eugene Nwauzi. O kwuru na ha na gọọmentị na-arụka ọrị ọnụ iji kwụsị oke ogbugbu a.
content_824	"Anyị ga-agba mbọ hụ na ụlọ oriri na nkwari ọbụla nwere ihe ose foto a kpọrọ 'CCTV'."
content_824	"Ndị enweghị ego ịzụta 'CCTV', anyị ga-enyere ha aka ịgbazite ego n'ụlọakụ iji zụta ya."
content_824	Ụmụnwanyị emeela ngagharị iwe
content_824	Ọtụtụ otu ụmụnwanyị na Pọtakọtụ mere ngagharị iwe n'ihi nke a.
content_824	Otu ndị a gụnyere 'Rotary Club' nke Pọtakọtụ, otu ndị ọkaiwu ụmụnwanyị a kpọrọ 'Federation of Women Lawyers' (FIDA), nakwa otu ndị dibịa bekee ụmụnwanyị a kpọrọ 'Medical Women Association of Nigeria' (MWAN).
content_824	Ụmụagbọghọ ụfọdụ mekwara ngagharịiwe n'ụbọchị Fraịdee.
content_824	Ha dọrọ ụmụagbọghọ aka na ntị ka ha kpachapụ anya onye ha na-eso.
content_824	Ngagharịiwe ahụ gakwara n'ihu n'ụbọchị Monde.
content_824	Akụkọ ndị ọzọ ga-amasị gị:
content_824	A na-atụ anya ụmụ Naịjirịa 319 ọzọ site na Saụt Afrịka
content_824	'A nụrụ m ụda egbe na ogbunigwe' - Nwata akwụkwọ
content_824	Kedụ uru Nigeria ga-erite na mbuli ọnụego mmanụ agbịdị?
content_824	Ihe nkiri ga-amasị gị:
content_825	Peter Obi
content_825	Peter Obi
content_825	Aka chịburu Anambara Steeti bụ Peter Obi bụ okwu a kpụ n'ọnụ na soshal midia 'Twitter' n'ụbọchị Tuuzde.
content_825	Nke a bụ n'ihi atụmatụ gọọmentị etiti wepụtara nke kwuru na ha ga-agbali iwulite akụnaụba Naịjiria dịka nke mba Chaịna.
content_825	Okwu a mere ka ọtụtụ mmadụ cheta ihe Obi kwuru ọge a na-akwado maka ntuliaka nke onyeisiala e mere n'ọnwa Febrụwarị afọ 2019.
content_825	"Akwụ m chịm" - Peter Obi
content_825	Ndụmọdụ Peter Obi nyere Onyeisiala Buhari
content_825	Obi na Abubakar Atiku so zọọ ọkwa onyeisiala na osote onyeisiala n'aha otu ndọrọndọrọ ọchịchị 'Peoples Democratic Party'.
content_825	N'oge ahụ, Obi kwuru na ya Atiku ga-eme ka akụnaụba Naịjiria dị ka nke mba Chaịna ma ọ bụrụ na ha merie.
content_825	Ebe ọbụla ọ gara ikwu okwu n'oge ahụ, Obi na-eji mba Chaịna eme ihe ọmụmaatụ.
content_825	Nke a mere ka ụfọdụ ọtụmadị ndị otu  APC gụnyere onyeisioche ha bụ Adams Oshiomole malite ịkpọ Obi 'Maazị Chaịna.'
content_825	Ụfọdụ ha na-ekwu na Obi kwesịrị ikwu ihe gbasara Naịjiria hapụ Chaịna.
content_825	Mana dịka gọọmentị Muhammadu Buhari malitere ikwu okwu gbasara Chaịna ugbua, ndị mmadu na-ekwuzi na ihe Peter Obi kwuru mgbe gara aga bụ eziokwu.
content_825	Mịnịsta na-ahụ maka ego bụ Zainab Ahmed gwara ndị ntaakụkọ ụbọchị Mọnde na gọọmentị ga-ehibe ihe Bekee kpọrọ 'Special Economic Zones' na mpaghara isii nke Naịjiria dịka ọ dị na mba Chaịna.
content_825	Lee ụfọdụ ihe ha kwugasịrị:
content_825	@firstladyship nakwa @mydeji247 kọwapụtara
content_825	Mana @otamssweet kwuru na ihe Zainab Ahmed kwuru dị iche na ihe Peter Obi kwuru.
content_825	Akụkọ ndị ọzọ ga-amasị gị:
content_825	Chelsea na Liverpool akụọla aka na 'tipa' bu kọnkịrị
content_825	Peter Obi na-akwanye ndị na-akatọ ọchịchị Obiano -  Gọọmenti Anambra
content_825	Economic Advisory Council: Ugbua ka Buhari biara - Ezekwesili
content_825	Ihe nkiri ga-amasị gị:
content_826	E meriri Liverpool 2-0, merie Chelsea 1-0
content_826	Otu egwuregwu bọọlụ Chelsea na Liverpool ejirila njọ ahị malite asọmpi Champions League nke afọ 2019/2020.
content_826	Otu bọọlụ Valencia si mba Spen wee bịa were otu ọkpụ goolu gbachie ndị Chelsea ọnụ.
content_826	Ebe otu Napoli nke mba Ịtali jị ọkpụ goolu abụọ asataghị asata gwa ndị Liverpool na nwoke na ibe ya ha bụ n'ọnụ.
content_826	Liverpool apịala Chelsea ụtalị mmụọ
content_826	A gbaalara Chelsea ụgbọ nwamkpi
content_826	Chelsea emechiela nkịta ọhịa na-alụ Man Utd ọnụ n'ike
content_826	Liverpool bụ ndị buliri iko Champions League nke afọ 2018/2019.
content_826	Ndị ọkacha mara na-ekwukwa na igwe 'Video Assissted Referee' (VAR) kwesịrị ịkagbu penariti Valencia ji nye Liverpool goolu nke abụọ.
content_826	Mana ọtụtụ kwuru na Liverpool jiri ụkwụ a gawa, ọdịghịkwa ka e nwere ihe ga eru ha aka n'afọ a.
content_826	N'aka nke ọzọ, Chelsea nwetara ohere ịsa otu ọkpụ goolu Valencia nyere ha, mana Ross Barkley gbafuru penariti e nyere ya na nkeji iri itoolu na ụma.
content_826	Nke ka njọ bụ mgbe Mason Mount merụrụ ahụ wee tụrụ ụkwụ pụọ.
content_826	N'asọmpi Champions League ndị ọzọ a gbara n'abalị Tuuzde, Barcelona na ndị Borussia Dortmund gbara onwe ha onye lawa onye lawa.
content_826	Lionel Messi so Barcelona gbaa taa, mana nke a enyeghị ha mmeri.
content_826	Ajax ji ọkpụ goolu atọ nyụọ ndị Lille nke mba Fransị ịkpakwụ.
content_826	Ndị RB Salsburg ji ọkpụ goolu isii asatara abụọ menyụọ ndị KRC Genk anya.
content_826	Lyon na Zenit St Petersburg nyere onwe ha ọtu ọkpụ otu ọkpu.
content_826	Ebe Inter Milan na Slavia Prague gbakwara otu ihe ahụ.
content_826	Akụkọ ndị ọzọ ga-amasị gị:
content_826	Economic Advisory Council: Ugbua ka Buhari biara - Ezekwesili
content_826	Ndị katọrọ atụmatụ Peter Obi maka China amakụọla ya ugbua?
content_826	Peter Obi na-akwanye ndị na-akatọ ọchịchị Obiano -  Gọọmenti Anambra
content_826	Ihe nkiri ga-amasị gị:
content_827	Nwaanyị na-agba nkwụ
content_827	Ụfọdụ na-ekwu na ego e ji alụ nwanyị na Mbaise buru nnukwu ibu.
content_827	Mbaise bụ okpuruọchịchị a ma ama n'Imo steeti n'ala Igbo.
content_827	Mana ugbua, ọ bụ ihe ọzọ mere ka ha bụrụ okwu a kpụ n'ọnụ ma na-ewu ewu.
content_827	Ihe ndị ị kwesịrị ịma tupu ị lụọ nwaanyị Igbo
content_827	Lee uwe ndị Igbo na-eyi aga igba nkwu
content_827	O si n'ihe onyonyo otu nwa amadi wepụtara na soshal midia na-akatọ ndị Mbaise na omenala alụmdinanwunye ha.
content_827	Nwa amadi a kpọrọ onwe ya Aloy kọwara etu nwanne ya nwoke si gbahapụ imeego n'isi nwunye ya maka oke ego ndị ọgọ na-ana ya.
content_827	Nke a mere ka BBC Igbo kpọtụrụ ndị ma ihe na-aga na Mbaise ka ha kọwaa ihe ọ ga-ewe ịlụ nwaanyị Mbaise.
content_827	Ihe isii ọ na-eri ịgba akwụkwọ Katolik na Naijiria
content_827	Di na nwunye irikọ nri: Gịnị ga-eme nwoke Igbo ajụ nri?
content_827	Benedicta Nwokocha Akuezi gwara BBC Igbo n'ekwentị kwuru na 'list' eji alụ nwaanyị dị icheiche dịka omenala ndị sị dịkwa icheiche.
content_827	N'ọnụ ya "o nweghi iwu e debere na-ekwu ego ole e kwesiri iji lụọ nwaanyị na Mbaise"
content_827	Nwokocha mara atụ sị na ụfọdụ ụmụnna nwere ịkpa aka n'ihe e dere na 'list' ma ọ bụrụ na ha hụ na ọgọ ha ji ezigbo ego.
content_827	O kwukwara na ezinaụlọ dị icheiche na-eme ihe sọrọ ha ma ọ bụrụ na ọgọ ha nwoke ji ego dịka ị nara ego "ịkpughe ihu nwaanyị"
content_827	"Nke ahụ esoghi na omenala ndị Mbaise, ọ bụ ịbara nọ n'egwuregwu dị na alụmdi na nwunye ka ihe ahụ bụ"
content_827	Usoro e ji alụ nwaanyị Mbaise
content_827	- Nara ndị ọgọ gị akwụkwọ e dere ihe ndị ị ga-azụta na ya nke Bekee kpọrọ 'list'
content_827	- Inye ego nchedo ụzọ
content_827	Nke a bụ ego ndị ọgọ ga-eji kwadoo maka ọbịbịa ndị ọgọ. Ọ kọwara na ụfọdụ ezinụlọ na-etinyekwu ego na ego ma ọ bụrụ na nke ọgọ ha wetara agaghị ezu.
content_827	- A na-ezi ndị amaala ozi na ndị ọgọ na-abịa
content_827	Ọ bụ onyeisi ndị amaala ga-agụpụta ihe ndị dị na 'list' mara ma o zuru ezu.
content_827	O nwere ụfọdụ ihe dị mkpa ekwesighi ifu efu n'ime List ahụ
content_827	- Oriri na nkwari
content_827	Mgbe ndị ọgọ abụọ kwetara n'ihe niile dị na 'list', ihe ọzọ bụzị ịnwebe aṅụrị
content_827	Ya bụ ma oriri ma ọṅụṅụ ma ịgba egwu na ihe ndị ọzọ sọ ọlụlụ nwaanyị.
content_827	- Nkwada mmanya na mpali ebele bụ ihe ndị ọzọ eji adata obere ego n'ịgbankwụ ọbụla.
content_827	Ihe aghaghị ịhụ na "list" n'obodo Mbaise
content_827	Ezenka Udochukwu Agbarakwe
content_827	- Mmanya ngwọ/mmanya nkwụ .
content_827	- Ọjị Igbo na ose ọjị.
content_827	- Mmanya 'Beer'.
content_827	-Mmanya ọkụ (schnapp)
content_827	- Anwụrụ, isi anwụrụ, nnu anwụrụ.
content_827	- Ji (nwereike iru otu narị maọbụ iri ise).
content_827	- Mmanya ọkụ.
content_827	- Anwụrụ Bekee.
content_827	-Ego ive efere - nke a na-emere ụmụnwanyị.
content_827	- Isi ego.
content_827	'N100,000 agaghị azụta ihe niile dị na 'list'
content_827	Nwokocha kọwara na ụfọdụ ụmụnwoke na-atụnye nwaanyị ime iji gbalahụ 'list' dị oke ọnụ.
content_827	"Nke ahụ bụ 'Short Method' ka a na-kpọ ya mgbe anyị nọ n'agbọghọ" mana n'uche ya otu narị puku naịra (N100,000) agaghị ezu iji gokọta ihe e ji alụ nwaanyị na Mbaise.
content_827	Dịka o si kọwaa, ego anaghị efu na ime ego isi nwanyị, kama ọ bụ site n'ihe e dere na 'list' ka e si emefu ego.
content_827	"Onye chọọ ime akụ nwanyị n'ọnwa Disemba, mmanya na ihe ndị ọzọ ga-aka dị oke ọnụ karịa n'ọnwa Mee"
content_827	Mana na ngwụcha, Nwokocha kwuru na ihe dị mkpa bụ ihe onye chọrọ ịlụ nwunye na ndị ọgọ ya kwekọrịtara.
content_827	Akụkọ ndị ga-amasị gị
content_827	Ndị katọrọ atụmatụ Peter Obi maka China amakụọla ya ugbua?
content_827	Chelsea na Liverpool akụọla aka na 'tipa' bu kọnkịrị
content_827	Peter Obi na-akwanye ndị na-akatọ ọchịchị Obiano -  Gọọmenti Anambra
content_827	Ihe nkiri ga-amasị gị:
content_828	Ndị uweojii nọ na PortHarcourt ekwuola na ha anwụchiela onye akọ n'ime ndị a na-eche na aka ha dị n'oke ogbugbu na-eme n'obodo ahụ.
content_828	Onyeisi ndị uweojii bụ Mustapha Dandaura kwuru na ha nwụchiri nwoke ahụ n'ụzụ ụtụtụ Wenesde mgbe otu ụlọ oriri na nkwarị kpọkuru ha gbata ọsọ enyemaka.
content_828	Abba women protest : Anyị anọchighị ahịa Abba - Ndị uweojii
content_828	Ndị uweojii anwụchiela mmadụ abụọ
content_828	Dandaura kwuru na ụlọọriri na nkwarị kọrọ ha etu nwagbọghọ si tiwe mkpu n'ụlọ ndịna ha nke mere ka ha kpọwa ndị uweojii.
content_828	Ndị uweojii ruru ebe ahụ gbawa ụzọ ma hụ nwagbọghọ ahụ na okorobia. Nke nwaanyị kwuru na ka ha na-arahụ ụra n'abali nke nwoke weter akwa eji ehicha ahụ wee chọọ ịtọgbu ya nke mere ka o tiwe mkpu.
content_828	Egwu iwe ka ọtụtụ ụmụnwaanyị bi na Port Harcourt ji wee kele ụwa taa maka oke ogbugbu na-eme n'ụlọ nkwarị na oriri dị n'obodo ahụ.
content_828	Ụmụnwaanyị a na-agagharị ime mkpesa n'ụlọọrụ ndị uweojii, Department of State Services Government(DSS), nakwa ụlọomeiwu ka ha gwa ha ha teta n'ụra na agwọ nọ n'akịrịka kwesiri ka echekwa ndị mmadụ ọfụma.
content_828	Ha chọkwara ka ha kwụsị ịkpọ ụmụnwaanyị nwụrụlanụ akwụna.
content_828	Ngaghariwe a na-abịa dịka ndị uweojii nwụchirịla mmadụ abụọ a na-eche na aka ha dị na ya bụ oke ogbugbu.
content_828	Onyeisi ndị uweojii na steeti ahụ bụ Mustapha Dandaura gwara ndị ntaakụkọ na ụmụnwaanyị asatọ ka tọgbugoro n'ụlọ oriri na nkwarị dị iche iche na PortHarcourt.
content_828	Dandaura kwuru na ha nwuchiri otu onye n'ime ndị a na-eche so akpa mkpa mkpa a ụbọchị Monde mgbe otu nwaagbọghọ gwara ha na mmadụ kpọrọ ya n'ekwenti ma kwe ya nkwa ego ruru puku iri atọ ka o dịna ya.
content_828	Nke a  mere ka ndị uweojii chọwa ya ma nwuchie ya. Ha nwuchiri onye nke abụọ ha nwetere na Kaduna steeti ma kwuo na ha ga-akpọghachi ya PortHarcourt ,ma che ha n'ihu ọha.
content_828	Gee ihe Kọmịshọna ndị uweojii Rivas steeti kwuru maka ya n'uju n'elu:
content_828	Akụkọ ndị ga-amasị gị
content_828	Ihe ọ na-ewe ịlụ nwaanyị onye Mbaise
content_828	'Mu na IPOB bụ jị na nmanụ' - Chris Ngige
content_828	Ndị katọrọ atụmatụ Peter Obi maka China amakụọla ya ugbua?
content_829	Akụkọ dị mkpa:
content_829	A machiela ịpịa ụmụaka ọtalị na Saụt Afrịka
content_829	Ụlọikpe na mba Saụt Afrịka amachiela ịpịa ọtali  ma kwụọ na ida ya bụ  iwu nwere ike iduga mmadụ mkpọrọ.
content_829	Ha kwuru na iwu a bụ iji kwado ikpe ụlọikpe ukwu chabiri n'afọ 2017 banyere nke a.
content_829	Ọkụ ọgbụgba agbagbuola ụmụaka ruru 26
content_829	Ụmụaka abụọ anwụọla n'Ebonyi maka kerosene adigboroja
content_829	Iwu a ebutela ọgbaghaara na nkewa n'etiti ndị nne na nna na mba Saụt Afrịka.
content_829	Abaribe emeriela n'ụlọikpe ntuliaka
content_829	Sịnetọ Enyinnaya Abaribe na-anọchite anya Abia South n'ụlọomeiwu e meriela n'ikpe ntuliaka e kpere n'Umuahia.
content_829	O meriri Chris Nkwonta nke APC bụ onye kpọpụrụ ya n'ụlọikpe dịka ọkaikpe Wasiu Animahun si kwupụta.
content_829	N'egwuregwu:
content_829	Asọmpi Uefa Champions bụ nke jịkọtara otu egwuregwu bọọlụ dị na mba ndị Europe nille.
content_829	Asọmpi Uefa Champion ga-aga n'ihu n'abalị a ebe otu egwuregwu ndị dịka Tottenham, PSG na Real Madrid ga-anwa ike ha.
content_829	Man City, Bayern Munich, Juventus na ndị ọzọ ga-eso kwa ha.
content_829	Nkeji:
content_829	Mụ na Ipob bụ ji na mmaụ:
content_829	Ngige so na Kọmiti na-ahụ maka ibuli ụgwọọnwa
content_829	Onyeisiala Muhamadu Buharị ekposala nzụkọ na-ahụ maka nyocha na nnapụta ihe onwunwe gọómentị nke onye isi ya bụ Okoi Obono-Obla.
content_829	Cheta na Onyeisiala machịrị Obono-Obla na ọnwa ọgụstụ maka ebubo nrụrụaka n'ihe gbasara ndekọ na ego.
content_829	IPOB bu ọgbaghara bịa n'ọgbakọ Ndigbo n'Awka
content_829	'Ụmụ Biafra kwadonu referandum na Feb.16'
content_829	Minista na-ahụ maka ihe gbasara ọrụ bụ chris Ngige ekwuola na mwakpo ndi IBPO na awakpo ndi ndorọndoro ọchịchị n'ala bekee abụghị maka ya.
content_829	O kwuru nkea n'Obosi ma kọwaa na IPOB agaghị awakpo ya maka na ọ chekwara ma nyere ha aka mgbe ọ bụ Gọvanọ Anambra steeti.
content_829	Ngige kwuru na ọ bụ onye chiburu Ohaneze Ndigbo bụ Dozie Ikedife hibere IPOB dịka otu na ekwenyeghị na ọgbaaghara.
content_829	O kwukwara na mgbe ọ gara mba Amerịka nsonso, na ọ bụ ndi Ipob  nabatara ya ma lekọta ya anya.
content_829	Buhari o ga-enwe ike merị Boko haram?
content_829	Onyeisiala Muhamadu Buharị ekposala nzụkọ na-ahụ maka nyocha na nnapụta ihe onwunwe gọọmentị nke onye isi ya bụ Okoi Obono-Obla.
content_829	Cheta na Onyeisiala machịrị Obono-Obla na ụbọchị 14 nke ọnwa ọgụstụ maka ebubo nrụrụaka n'ihe gbasara ndekọ na ego.
content_829	Ọ bụ onyeisiala Yemi Osinbajo hibere ya bụ nzụko ka ha nyọchapụta nrụrụ aka na ndị na echi ụloọrụ ha eme ihe na ezighi ezi.
content_829	N'Ofesi
content_829	Onyeisiala Afghanistan bụ Ashraf Ghani
content_829	Ndị otu Taliban ekwuola na ha dị njikere inwe nzụko maka iweta ụdo na mba Afghanistan ma ọ bụrụ na onyeisiala Amerịka bụ Donald Trump ka chọro ka ụdo chia.
content_829	Trump na ndị Taliban hibere inwe nzụkọ maka udo nke Trump kagbụrụ mgbe ogbunigwe ndị Taliban gbụru onyeagha Amerịka nsonso a.
content_829	N'Egwuregwu
content_829	Napoli jị ọkpụ goolu abụọ lete Liverpool obia
content_829	Ndị otu egwu boolu Napoli ji ọkpụ goolu abụo asataghi ma ncha were chụụla ndi Liverpool ebe ndị Valencia jị otu goolu were gosi ndị otu Chelsea na dike dị na mba.
content_829	Akụko ga-amasị gị
content_829	Ndị katọrọ atụmatụ Peter Obi maka China amakụọla ya ugbua?
content_829	Economic Advisory Council: Ugbua ka Buhari biara - Ezekwesili
content_829	Ndị uweojii anwụchiela mmadụ abụọ
content_829	Ọ ginịdị ka Soludo na ibe ya ga-arụrụ Buhari?
content_829	Ihe nkiri ga-amasi gi ikọ
content_830	Onye ọrụ ahụike na-agba nwatakịrị ọgwụ mgbochi ọrịa 'Pneumonia'.
content_830	Onye ọrụ ahụike na-agba nwatakịrị ọgwụ mgbochi ọrịa 'Pneumonia'.
content_830	Kwa afọ, ihe karịrị ụmụaka dị otu nde na ụma isii (1.6 million) bụ ndị na-erubeghi afọ ise na-anwụ n'elu ụwaa n'ihi ọrịa ngụ Bekee kpọrọ 'Pneumonia'.
content_830	Dịka ndị otu mbaụwa na-ahụ maka ahụike bụ 'World Health Organization' si kwuo, otu nwata na-anwụ kwa nkeji iri abụọ ọbụla n'ihi ọrịa ọjọọ a.
content_830	Ọria yelo fiva na ihe ị kwesiri ị ma maka ya
content_830	Lassa fiva alaghachitela n' Imo Steeti
content_830	Etu ị ga-esi jiri chocolate na-akwụkwọ nri chụọ nsogbu ụbụrụisi
content_830	Mana nke a apụtaghị na ọ bụ naanị ụmụntakịrị nwere ike ịrịa ọrịa ngụ, ọ na-emekwa ndị okenye.
content_830	A bịa n' Afrịka, Naịjiria bụ obodo ọrịa ngụ kacha emekpa ahụ.
content_830	Mana gịnị bụ 'Pneumonia'?
content_830	Ngụgụ onye nwere ọrịa 'Pneumonia' dịka foto 'X-ray' si gosi.
content_830	Theresa Nwachukwu, dibia bekee bụ ọkachamara n'ihe gbasara ahụike ụmụaka, kwuru na 'Pneumonia' bụ ọrịa ngụgụ.
content_830	"Ọ bụrụ na nje 'bacteria' maọbụ 'fungi' maọbụ 'virus' baa mmadụ na ngụngụ, nke a ka a na-akpọ 'Pneumonia'".
content_830	Ị ma na mgbọrọgwụ a dị n'azụ ụlọ gị nwere ike ime gị 'dibia'?
content_830	Nutrition: Oke ibu abụghị na ahụ dị nwa gị
content_830	Talcum Powder: Ite nwa ọhụrụ maọbụ onwe gị nzu bekee nwere ike inye gị 'cancer' - Ndị ọkachamara
content_830	'Kọnji' ebugala nwoke n'akwa ọrịa nwunye ya n'ụlọọgwụ
content_830	Nwachukwu kọwara na ọrịa ngụ dị icheiche n'ihi na nje na-akpata ha abụghị otu.
content_830	N'ihi nke a, etu e si agwọ ya anaghị abụcha otu ihe.
content_830	#NoBraDay: Ọ ga-akwụsị ọrịa kansa n'ụmụnwanyị?
content_830	Iji maa atụ, ọ bụghị ọgwụ e ji gwọọ ọịọrịa ngụ nke nje 'bacteria' kpatara ka e ji agwọ nke 'virus'kpatara.
content_830	Kedu ka e si ama onye nwere ọrịa a?
content_830	Dkt Mohammod Jobayer Chisti onye mba Bangaladesh na-azọpụta ụmụntakịrị nwere 'Pneumonia'.
content_830	Nwachukwu kwuru na ọrịa 'Pneumonia na-egosikarị onwe ya ma mmadụ na-enwe nhịahụ iku ume.
content_830	Ọ na-emekwa mmadụ oke ụkwara nakwa obi ịcha ọkụ.
content_830	Nwachukwu kọwara sị: "Nwa ọhụrụ dị ihe dịka izu isii na-eku ume ọkụ, ọkụ karịa ugboro iri isii n'otu nkeji (60 breaths per minute), nwere ike ịbụ 'Pneumonia' na-enye ya nsogbu."
content_830	"Ọ bụrụ nwa dị ọnwa atọ ruo ọnwa ise, okuku ume ya karịa ugboro iri ise n'otu nkeji (50 breaths per minute), o nwekwara ike ịbụ ọrịa ahụ."
content_830	"Maka nwa gbarala otu afọ, okuku ume ya karịa ugboro iri anọ n'otu nkeji (40 breaths per minute), marakwa na ala adịghị mma."
content_830	O kwukwara na ọ bụrụ na nwata na-eku ume imi ya na- emepe emepe, nke Bekee kpọrọ 'flaring of the nostrils', o nwere ike ịbụ 'Pneumonia'.
content_830	A bịa na ndị okenye, nke na-arịakarị ha bụ nke a kpọrọ 'Lobar Pneumonia'.
content_830	Oyi anaghị akpata 'Pneumonia'
content_830	N'ọnwa Febrụwarị afọ a, onyeisiala mba Brazịl bụ Jair Bolsonaro dara n'ọrịa 'Pneumonia'
content_830	Nwachukwu kọwara na ọ bụghị oke oyi na-akpata ọrịa ngụ.
content_830	Kama oyi nwere ike ịbọlite ya ma ọ bụrụ na mmadụ nweburu nje ahụ n'ime ahụ ya.
content_830	Ụzọ mgbochi ọrịa a
content_830	Hapụ iku nwatakịrị ma ọ bụrụ na ị na-akwa ụkwara maọbụ oyi na-ama gị. Nke a bụ ka ị ghara ibufe nwata ahụ nje.
content_830	E kwela ka nwata gaa nso n'ihe maọbụ ebe ọbụla nje nwere ike isi fee ya.
content_830	Gbaa nwatakịrị ọgwụ mgbochi ọrịa ngụ.
content_830	A na-agba ọgwụ mgbochi a ugboro anọ tupu nwata agbaa afọ abụọ.
content_830	1. Nke mbụ ma izu isii e jiri mụọ ya gachaa.
content_830	2. Nke abụọ bụ izu iri
content_830	3. Nke atọ bụ izu iri na anọ
content_830	4. Nke anọ bụ izu iri na ise.
content_830	Ọgwụgwọ Pneumonia
content_830	Onye ọrụ ahụike na-etinyere nwatakịrị nwere ọrịa 'Pneumonia' ikuku
content_830	Ọ bụrụ nke nje 'bacteria' kpatara, a ga-enye onye ahụ ọgwụ Bekee kpọrọ 'Anti-Bacterial'.
content_830	Ọ bụrụ nke nje 'fungi' kpatara, onye ahụ ga aṅụkwa ọgwụ 'Anti-Fungal'.
content_830	Ọ bụrụ na iku ume na-ara onye ahụ ahụ nke ukwuu, e nwere ike itinyere ya ikuku nke Bekee kpọrọ 'Oxygen' ganye na o nweta onwe ya.
content_830	Mana ihe ndị a bụkwa n'ụlọọgwụ ka a ga-enye ya ma e mechaa nnyocha zuru oke.
content_830	Akụkọ ndị ọzọ ga-amasị gị:
content_830	Ihe ọ na-ewe ịlụ nwaanyị onye Mbaise
content_830	Ọkụ ọgbụgba agbagbuola ụmụaka ruru 26
content_830	'Anyị anwụchiela onye nke atọ maka oke ogbugbu ụmụnwaanyị Port Harcourt' - Uweojii
content_830	Ndị katọrọ atụmatụ Peter Obi maka China amakụọla ya ugbua?
content_830	Ihe nkiri ga-amasị gị:
content_831	Akụkọ dị mkpa:
content_831	Zine Ben Ali chịburu Tunisia oge 'Arab Spring' anwụọla
content_831	Zine al Abidine Ben Ali
content_831	Ben Ali gbara ọsọ gbapụ na mba Tunisia oge ọgbaghara 'Arab Spring' nwuru ọkụ n'afọ 2011
content_831	Zine el Abidine Ben Ali, bụ onye ndu mba Tunisia nke gbara ọsọ gbapụ n'ala ha afọ asatọ gara aga maka ọgbaghara Bekee kpọrọ 'Arab Spring' anwụọla.
content_831	Cheta na otu nwata na-ere mkpuruosisi suru onwe ya ọkụ maka oke ahụhụ bụ ihe kpalitere ọgbaghara ahụ dịka Ben Ali chiruru afọ iri abụọ na atọ dịka onyeisiala.
content_831	Ben Ali gbagara mba Saudi-Arabia bụ ebe ọ nọrọ nwụ ụbọchị Tọzde dịka a na-akatọ ọchịchị ya maka nrụrụaka nakwa enyeghị ndị anọghị n'ọchịchị ohere ikwu uche ha.
content_831	N'afọ 2012,  a kụrụ ya isi oge ọ nọghị ya dịka ụlọikpe tụụ ya nga mkpụrụ ọka na ahụghị ya anya maka ogbugbu ndị na-eme ngagharịiwe n'afọ 2011.
content_831	Naijiria na-achọ ibite $2.5bn n'aka World Bank
content_831	Onyeisiala Naịjirịa si na gọọmenti ya
content_831	Ụlọakụ mba ụwa bụ 'World Bank' agbaala ama na ha na Naijiria na-agba nkata maka ịgba mbibi ọhụu dị ijeri dọla abụọ na ụma ise( $2.5 billion) dịka ụlọakụkọ  Bloomberg siri kwuo.
content_831	Nke a bụ n'agbanyeghị na  na Naijiria gbaburu mbibi ego ruru ijeri dọla abụọ na ụma anọ ($2.5).
content_831	Osote onyeisi ngalaba Afrịka na World Bank bụ Hafez Ghanem gwara Bloomberg ụbọchị Wenezde sị, " Anyị na-akpa maka atụmatụ  ego ya ruru nke a. O dị ihe dịka ijeri dọla abụọ na ụma ise."
content_831	Ụlọikpe enyela ụlọọrụ P& ID ọsọ na Naijiria
content_831	Ụlọikpe ukwu dị n'Abuja enyela iwu ka e mechie ụlọọrụ P&ID na Naijiria ma were ihe niile ha nwere nyefee gọọmentị etiti.
content_831	Chetan a P& ID gbara Naijiria akwụkwọ na mba ofesi na-achọ ka a kwụọ ha ihe ruru ijeri dọla itoolu na ụma.
content_831	Ihe Cosmas Maduka gwara ndị ntorobia Igbo
content_831	Nwaatụrụ ga-epu mpi, ekwo ga-esikwa ya ike.
content_831	Nke a bụ ndụmọdụ Cosmos Madụka onyeisi ụlọọrụ Coscharis nyere ndị ntorobia Igbo.
content_831	Na mkparịtaụka ya na BBC Igbo nwere n'ụbọchị Tọọzde, Mmaduka kwuru na ịkwụwa aka ọtọ na ịdị uchu n'ọrụ so n'ihe buliliri ya.
content_831	Gaa na BBC News Igbo na Facebook ka ị nụrụ ihe o kwuru n'uju:
content_831	Asọmpi Europa
content_831	Asọmpi Europa league ga-ebiri ọkụ n'abalị taa maka egwu ọnụ ha erughị n'okwu Champions League.
content_831	Otu bọọlụ Manchester United, Arsenal nakwa Wolves socha na ndị ga-eso nwaa ike ha.
content_831	PSG akụpịala Real Madrid
content_831	Asọmpi Uefa 'Champions League' kporo ọkụ n'abalị dịka ndị Paris Saint Germain ji ọkpụ goolu atọ asataghị otu kụo Real Madrid ihe tinka kụrụ panị.
content_831	Angel Di Maria gbaburu Real Madrid bọọlụ emeghịrị ha ebere mgbe o ji ọkpụ goolu abụọ sị Madrid unu abịala.
content_831	Chelsea na Liverpool akụọla aka na 'tipa' bu kọnkịrị
content_831	Ronaldo ọ bụbu ide ji Real Madrid?
content_831	O nyere goolu ndị a gbawara Real Madrid obi na nkeji 14 nakwa nkeji 33.
content_831	Real Madrid nwara ike ha mere Gareth Bale ji nye goolu mana a gụpụrụ ya mgbe ihe onyonyo VAR gosiri na bọọlụ kụrụ ya n'aka.
content_831	Dịka ọ fọdụrụ tịnkọm tịnkọm ole ga e gbuchie bọọlụ, PSG kụpịaziri Madrid mgbe Thomas Meunier nyere goolu nke atọ na nkeji 90.
content_831	Mmeri a PSG meriri Real Madrid mere ha ji bụrụ ndị mbụ n'ogogo tebụlụ ha n'asọmpi a.
content_831	Buhari achụọla Oyo-Ita ọsọ n'ọkwa ya
content_831	Onyeisiala bụ Muhammadu Buhari ewepula onyeisi  ngalaba na-ahụ maka ọrụ gọọmentị bụ Winifred Ekanem Oyo-Ita ma were Folashade Yemi-Esan dochie ya.
content_831	O kwuru na nke a bụ iji nye ụlọọrụ EFCC ohere inyocha Oyo-Ita maka ebubo nrụrụaka nke a sị riri Ijeri naira atọ.
content_831	Yeni-Esan na-arụbu ọrụ dịka ode akwụkwọ Ministịrị na-ahụ maka mmanu agbidi.
content_831	Oyọ-Ita na ndị ode akwụkwọ atọ ọzọ ga-aga ụloikpe maka ebubo a.
content_831	Dịka ọ dị ugbua,mmadụ ise ekwuputala na ha ga-agba akaebe megide Oyo-Ita.
content_831	Xenophobia na Saụt Afrịka
content_831	Ụmụafọ Naijirịa dị narị atọ na iri na anọ sị Saut Afrịka wuchiri n'ọdọụgbọelu Muritala Muhhamed nke dị na Legọs na ụbọchị wenezde n'elekere asaa nke abali.
content_831	Abike Dabiri bụ onyeisi ngalaba n'ahụ maka ndị Naịjiria nọ ofesi nabatara ha kwuo na gọoemtị ga-enye ha ego ụgbọala, ego nri na 'sim kad' ọhụrụ.
content_831	N'Ofesi
content_831	Nabil Karoui gbara abubọ nrị na mmalite onwa a maka nnwuchi anwụchịrị ya.
content_831	onye so azọ onyeisiala mba Tunisia bụ Nabil Karoui ga anọ na ụlọmkpọrọ e  mee ntụliaka ọnyeisiala mba ahụ n'ọnwa Oktoba.
content_831	Anwuchiri Karoui maka ebubo akwughị ụtụisi na ịtụ mgbere ego.
content_831	N'Egwuregwu
content_831	Lee akụko ga-amasị gị
content_831	Gịnị ka ị ma maka ọrịa 'Pneumonia'?
content_831	Ụmụafọ Naịjirịa dị 314 esila Saụt Afrịka lọta
content_831	'Anyị anwụchiela onye nke atọ maka oke ogbugbu ụmụnwaanyị Port Harcourt' - Uweojii
content_831	A machiela ịpịa ụmụaka ụtalị na Saụt Afrịka
content_831	Gee Nkeji
content_831	Lee Ihe nkịri ga-amasị gị
content_832	Justin Trudeau
content_832	Onyeisiala mba Kanada bụ Justin Trudeau arịọla ka agbaghara ya maka uhie o tere n'ihu ya mgbe ọ bụ nwata akwụkwo n'ihe ruru afọ ịrị abụọ gara aga.
content_832	Ihe a pụtara ihe ka foto Trudeau sere n'ụlọakwaụkwọ "West Point Grey Academy" gbara n'anwụ.
content_832	Trudeau sara ajụjụ ebumnuche ya maka foto a site n'ịrịọ arịrịọ sị "obi adịghị m mma maka ihe m mere. E kwesiri m ịma na mụ ekwesighi ime ya".
content_832	Foto mechuru Trudeau ihu ka ọ na-azọ ọkwa ịlọghachị dịka onyeisiala mba Kanada ga-adị n'ụbọchị 21 ọnwa Ọktoba, 2019.
content_832	Trudeau sị na ya mere ihe a makana na ya yiri ejiji Aladdin n'emume e mere n'usoro akukọ a kpọrọ "Arabian Nights".
content_832	"Ihe mere di m n'aka. Ama m ụma mee ya. Ekwesighi m ime ya."
content_832	Ọ gakwara n'ihu kwuo na ya echeghi na ihe a ya mere bụ ihe ndi isi oji ga na-eche na ọ kwadoro ịkpaoke agbụrụ, mana ugbua ya kwenyere na ọ dị etu a.
content_832	Ọ sị "ndo nu maka ihe a m mere."
content_832	Ọ gịnị bụ 'brownface' na 'blackface'
content_832	Ihe a bụ mgbe mmadụ - ọkachasị onye ọcha - tere uhie n'ihu iji mee ka ọ dị onye isi ojii.
content_832	Ihe mere iji wee ihe ọjọọ bụ maka ndị Bekee kpọrọ "minstrels", bụ ndị na-ebu egwu agaghari.
content_832	Ndị na adị eji ndị isi ojii eme akaja.
content_833	Ndị na-eme ngagharịiwe
content_833	Ndị uweojii Anambra steeti ekwuola na ha na-enyocha ọgbaghara dapụtara n'etiti ndị otu ha na ndị nche ahịa 'Onitsha Main Market' n'ehihie Wenezde.
content_833	Onyeisi uweojii ahazigharịala SARS
content_833	Egbuola onyeisi SARS n'Oyo Steeti
content_833	End SARS: Ihe anyị jiri mee ngagharịwe - Otu SIAF
content_833	Etu esiri jide ndị SARS mere mpụ
content_833	A gbajiri otu nwoke ụkwụ, ebe mmadụ abụọ ndị ọzọ merụrụ ahụ n'ọgbaghara dapụtara n'etiti 'Our Lord Plaza' dị n'ụzọ Emeka Offor n'ahịa Main Market Onitsha na ndị uweojii pụrụiche a kpọrọ 'SARS.'
content_833	Ndị nọ ebe ihe mere gwara BBC na ihe butere okwu bụ na ndị SARS bịara ị kpụrụ otu onye na-ere ahịa mana ọ nọghị n'ọdọahịa ya.
content_833	SARS: Ihe ndị mmadụ na-ekwu maka mwogharị ha
content_833	Ngalaba Buhari hibere inyocha uweojii sị ka enwe uweojii nke steeti
content_833	#EndSARS: Mgbanwe ọ bịala na ngalaba uweojii a?
content_833	Onye na-achọghị ka a kpọ aha ya gwara BBC na "Onye ahụ na-ere ekwentị. Ha chọrọ i buru igbe ugegbe o ji akpọsa ahịa ya, mana onyeisi ahịa na ndị ahịa gwara ha ka ha hapụ ahịa maọbụ ha chere ka a gụọ ngwaahịa ọnụ tupu ha e buru ya."
content_833	Ọ gara n'ihu kọwaa na ndị uweojii ahụ gbara isi akwara ma sie ọnwụ na ha ga-ebu ahịa ahụ pụọ nke mere ka ndị ahịa ahụ gbakọọ ma jụ inye ha ohere.
content_833	O kwuru na otu n'ime ha gara n'ụgbọala ha bute egbe ma gbaa otu onye na ndị nche ahịa n'ụkwụ.
content_833	Ndị ntoroọbịa na ndị nche niile nọ n'ahịa  were iwe ma gbakọta mana "ndị SARS gbawara ọsọ."
content_833	Ọnụ na-ekwuru ndị uweojii Anambra steeti bụ Haruna Mohammed gwara BBC Igbo na ebe niile ihe a mere ederela jụụ ugbua.
content_833	Mohammed kwukwara na "Kọmịshọna ndị uweojii John Abang enyeela iwu ka e nyocha ihe mere  ma kwe nkwa na a ga-ata ndị ikpe mara ahụhụ kwesịrị."
content_834	Ụmụaka na Ụmụnwaanyị Gabon Camp Enugwu ebe ha na-asa akwa na mmiri Ekulu.
content_834	Ụmụaka na Ụmụnwaanyị Gabon Camp Enugwu ebe ha na-asa akwa na mmiri Ekulu
content_834	Otu obodo nọ n'Emene Enugwu steeti a kpọrọ "Gabon Community" akwaala arịrị na gọọmentị Enugwu agbahapụla ha n'ihe banyere akụrụngwa eji ebi ndụ.
content_834	Ha sị na ha enweghi mmiri ọṅụṅụ, ụlọọgwụ, ụlọakwụkwọ, ezi okporo ụzọ, ezi ụlọ obibi kama na ha niile bụ ụlọ aja.
content_834	Enugwu ga-abụ obodo kacha ọcha - Ugwuanyi
content_834	Enugwu ga-enweta ụgbọelu agha maka nchekwa
content_834	Enugwu steeti ekewapụtala ijeri naira 103 maka 2018
content_834	Eze na-achịkọta obodo a bụ Igwe John Nomeh gwara BBC na ha si n'Ezza dị n'Ebonyi Steeti bịa biri n'ime ọhịa dị n'azụ ọdụọgbọelu Akanu Ibiam, Enugwu.
content_834	O Kwuru na ọ bụ kamgbe afọ 1970 alụchara agha Biafra ka nna ya na ndị ọzọ ya na-akọ ụgbo bịara n'obodo a ịchọ ihe afọ ga-eri ma biri zie ebe a.
content_834	Ọ sị na ụlọ dị n'obodo a ugbua ruru otu narị na iri ise, ebe ọnụọgụgụ ndị obodo karịrị otu puku, gụnyere ụmụnwaanyị na ụmụaka.
content_834	Mmiri Ekulu Enugwu, ebe a ka ndị Gabon camp na ekute mmiri
content_834	Igwe Nomeh sị na ihe mere eji a kpọ ha 'Gabon Community' bụ afọ ndị gara aga na ụfọdụ ụmụaka a mụrụ n'obodo gara Panya dị na mba Gabon ịkpata ego.
content_834	Mana ha mechara gbara aka lọta nke mere onye ọbụla ji kwekọrịta ịkpọ ebe ahụ 'Gabon Community'.
content_834	Igwe Nomeh na ndu obodo bụ John Nweke sị na ihe mere ha enweghi ụlọ Simentị bụ na ndị obodo Nike gwara ha ka ha ghara ịrụ ụlọ simentị maka na ha azụghị ala azụ.
content_834	Ihe dịka ọgụ afọ gara aga ka ndị agha ụgbọelu Naịjirịa zụrụ ala ma gwa ha ka ha arụla ụlọ simentị na ya.
content_834	Ụfọdụ ebe obibi n'obodo a
content_834	Onyeisi ndị nche bụ Chinedi Nwaofia rịọrọ gọọmenti Enugwu ka e nye ha ọkụ, mmiri na ụlọọgwu iji chekwaa ndụ ha.
content_834	O kwuru na kwa mgbe kwa mgbe ka ụmnwaanyị ha na-anwụ ebe ha na-amụ nwa n'ihi enweghi ụlọọgwụ n'obodo a.
content_834	Ụlọụka Katọlik dị n'obodo Gabon, Enugwu Steeti
content_834	Ndị obodo sị na ugbua na ọ bụ  naanị mmiri Ekulu ka ha sị enweta mmiri ọṅụṅụ.
content_834	Monica Chima, onye nne ma bụrụkwa onye ọrụ ugbo na Gabon Camp Enugwu
content_834	Ihe eji mara 'Gabon Community' bụ ịkọpụta nrị dị iche iche dịka ji, akpụ nakwa akwụkwọ nrị ha na-erisi ndị bi n'Enugwu.
content_834	Ụfọdụ ụlọ aja dị n'obodo 'Gabon Community'
content_834	Ụfọdụ ndị obodo 'Gabon Community' dịka Nwaofia Chinedu na Monica Chima kwara arịrị sị na gọọmentị na-echeta ha ma oge ntuliaka ndị ndọrọndọrọ ọchịchị ruo.
content_834	Igwe John Nomeh, aka na-achịkọta Gabon Camp Enugwu
content_834	Mana ngwa ngwa nke a ga-achara na ndị ndọrọndọrọ ọchịchị a na-echefu ha na-eleghi anya n'azụ.
content_834	Ime obdodo 'Gabon Community'
content_834	Igwe Nomeh kwuru na ọ bụ eziokwu na ha bụ ndị ọbịa n'Enugwu mana ọ rịọrọ ka gọọmentị biko nye ha ọkụ Latrik, ụlọọgwụ, ụlọakwụkwọ na mmiri ọṅụṅụ.
content_834	Ọ gara n'ihu rịọ ka gọọmentị Enugwu Steeti nyere ha aka n'okwu banyere ịnapụ ha ala ma gbatara ha ọsọ enyemaka site n'izi ha ebe ọzọ ha ga azụ ala biri.
content_834	Akụkọ ga-amasị gị
content_834	Ụmụafọ Naịjirịa dị 314 esila Saụt Afrịka lọta
content_834	Ọkụ ọgbụgba agbagbuola ụmụaka ruru 26
content_834	Lee ihe ụmụ Naịjirịa tụmaadị ndị Igbo kwuru na ha ga na-emezi ego ha karịa ma itinye ya n'ụlọakụ
content_835	Chizoba Uwandu na ụmụ atọ ya so n'ime ndị Naịjirịa e si Saụt Afrịka bulata maka ogbugbu mmadu na-eme na mba ahụ.
content_835	Ọ gwara BBC Igbo na di ya sị ya na ụmụaka a lawa maka ogbugbu mmadụ na nkwarị aku na-eme na mba ahụ.
content_835	Lee ihe ndị ọzọ o gwara BBC Igbo nakwa ihe ndi ọzọ kwuru.
content_836	Cosmas Maduka
content_836	Onye ojiego achụa ego a ma ama bụ Cosmas Maduka onye e ji Coscharis mara, kọwara etu o siri bụrụ ide ego na mkparịta ụka pụrụiche ya na BBC Igbo nwere n'ụbọchị Tọọzde, abalị iri na itoolu nke ọnwa Sepụtemba afọ 2019.
content_836	Maazị Maduka sị na ya bidoro njem ịchụ ego ya n'ịgba bọị, tupu nna ya ukwu eji narị naịra abuo duo ya n'afọ 1976.
content_836	Ọkụ ọgbụgba anapụla nwaanyị gbara afọ 92 ụlọ ya n'Enugwu
content_836	Ihe Abia Steeti ji meghere ndị chọrọ ịchụ nta ego ụzọ
content_836	Ngụpụta Forbes na-egosi na ịchụ nta ego na Naijiria na-esiwanye ike- Ndị ọkachara mara
content_836	Lee etu o siri gbarie njem ya:
content_836	Etu o sibido
content_836	Maduka kọwakwara etu o si malite njem azụmahịa ya wee ruo n'ogogo ọ nọ ugbua.
content_836	Ọ kọwara na "Coscharis" bụ nchịkọta aha ya na nwunye ya bụ Cosmas na Charity.
content_836	Ọ kwụsịrị agụmakwụkwọ n'elementarị nke atọ ma bido ịmụ ahịa n'aka nna ya ukwu bụ onye ji naanị N200 dụọ ya ụlọ n'afọ 1976.
content_836	Ọ bụ ahịa akụrụmgwa ọgbatumtum ka o jiri bido.
content_836	Ihe mere Cosmas Madụka jị bụru Ide
content_836	1) Ndụmọdụ na nkwado Nne ya
content_836	"Agụụ chineke mere ka m hara igahe ụzọ." Cosmas Maduka
content_836	Nne ya bụ ezigbote onye na-ekpere chineke, ọ gwara ya ka ọ nwee okwukwe na Chineke nakwa n'ime onwe ya.
content_836	Nne ya kuziri ya etu e si ekpe ekpere ma nye ya ndụmọdụ etu o ga-esi bie ezigbo ndụ.
content_836	Mama Madụka mere ka ọ nwee ezigbo olileanya na okwukwe na ihe ga-agaziri ya.
content_836	Madụka sị na onweghi ike iwepụ anya n'ebe Chineke nọ.
content_836	2) Inwe atụmanya makaọdịnihu
content_836	Cosmas Madụka dị afọ iri na itolu mgbe ọ lụrụ nwunye ya
content_836	"Onweghị ihe dịka ihu ụzo (Vision) ọ ga enyere gị aka imata ihe i ga-eji ndụ gị  mee." Cosmas Maduka
content_836	Mazi Cosmas Maduka rịọrọ ndị ntoroọbịa ka ha bido n'oge chụwa ewu ojii.
content_836	Madụka kwuru na onweghị ihe o mere ma mmadụ bido n'afọ iri na abụọ nwee ihe ọ na-atuanya n'ime ndụ ya.
content_836	o kwuru na ihe niile abụghị ihe ndapụta maka na e nwere iwu na-ahazị ihe n'ụwa.
content_836	Mazi Madụka kwuru na mgbe ọ dị afọ iri na isii, ọ marala ihe ọ chọrọ ibụ.
content_836	Budget 2018: Ndị na-eme ngaghariwe chọrọ ka Saraki na Dogara rituo n'ọkwa
content_836	Ọ dekwara n'akwụkwọ na tupu ọ ruo afọ iri abụọ na atọ na ọ ga-ego ụgbọala nke ya.
content_836	Ọ sị na o mezuru nke a ka o si dee ya.
content_836	Ọ gwara BBCIgbo na ihe mmadụ na-eme taa ga-egosi ihe ọ ga-abụ na mgbe na-adịghị anya.
content_836	3) Onye ọbụla kwesiri inwe onye nduzi (Mentor)
content_836	Onye ọ bụla kwesiri inwe onye ga-edu ya ma soro nzọ ụkwụ onye ahụ.
content_836	O kwuru na ọ bụ mgbe ọ gbara nna ya ukwu "Boy boy",  ka ọ chịkwara onwe ya ma soro ezigbo nzụ ụkwụ dịka nwata.
content_836	4) Igba mbọ na ịkwụwa aka ọtọ
content_836	Coscharis bụ ndi nnochite anya FORD na Naijirịa
content_836	" Ego 'dot.com' ga efukwa ka 'dot.gone' " Cosmas Madụka
content_836	Cosmas Maduka gwara BBC na ebe ọbụla mmadụ chọro i ga n'ụwa a, ọ gbado anya ọ ga-erute ya.
content_836	Mana ọ dị kwa mkpa ka onye ahụ kwụwa aka ya ọtọ.
content_836	Ọ sị na ọ bụ ndị Japan mepere ya ụzọ n'ahia.
content_836	O kwuru na ọ bụ ikwụwa aka ya ọtọ mere ka ndị ụlọọrụ Japan tukwasị obi n'ebe ọ nọ ma mepere ya ụzọ.
content_836	Maduka kwukwara na ọ bụ ezi omume a mere ka ụlọọrụ ya bụ Coscharis ji na-anọchite anya ụlọọrụ dịka Jagua, Rolls Royce, Range Rover na Ford na Naịjirịa.
content_836	5) Uzọ ndụ
content_836	"Ndi enweghị ebe ha na-aga ga-achọ ka gị na ha nọrọ n'otu ebe."  Cosmas Maduka
content_836	Ọ naghị ele ihe onyonyo, kama ọ ga-ele ihe onyonyo ya gụọ akwụkwọ.
content_836	Enweghị ihe onyonyo mekwara ka ya na nwunye  nwee ezigbo mmekọrịta.
content_836	Ọ bụ akwụkwo mgbasa ozi ka o ji amata ihe na-eme.
content_836	Mazi Madụka na-eri ezigbote nrị na-edozi ahụ.
content_836	6) Ichụso ọdịnihu
content_836	Mazi Maduka nwere ala rụrụ oke ala 3,000Ha ebe ọ kọrọ osịkapa n'Anambra steeti.
content_836	Kama ọ bụ naani 1,200Ha ka ha na-akọ ugbua.
content_836	Ọ kwuru na Naijirịa na-emefu  Ijeri naịra atọ n'ibubata osikapa, na ọ chọrọ inweta pasentị iri abụọ na ise (25%) n'ime ego a.
content_836	Ọ ka na arụ ya, mgbe ọ rụchara ọ ga-enye ndị mmadu ruru 3,000 ọrụ.
content_836	Ihe nkiri ga-amasị gị
content_836	Akụkọ ga-amasị gi
content_836	Gịnị ka ị ma maka ọrịa 'Pneumonia'?
content_836	Ụmụafọ Naịjirịa dị 314 esila Saụt Afrịka lọta
content_836	Lee ihe ụmụ Naịjirịa tụmaadị ndị Igbo kwuru na ha ga na-emezi ego ha karịa ma itinye ya n'ụlọakụ
content_836	Ọkụ ọgbụgba agbagbuola ụmụaka ruru 26
content_836	Ihe nkiri ga-amasị gị
content_837	A black mamba biting Tim Friede
content_837	Nanị ntụsa onunu agwọ ojii mamba abụọ nwere ike igbu mmadụ
content_837	Kwa nkeji ise ọbụla, otu onye nọ otu ebe na-anwụ site n'arụ agwọ tara ya, ebe mmadụ anọ nwere ike ibute ọrụsị site n'arụ agwọ.
content_837	Mana o nwere ụfọdụ ndị kara obi jiri agwọ eme nchọpụta.
content_837	Tim Friede, onye bi na Wisconsin dị na mba Amerịka sere onwe ya ihe onyonyo ebe ọ kpachara anya hapụ ka agwọ ọjọọ taa ya ma tinyekwa ihe onyonyo ndị a na 'Youtube.'
content_837	Ihe ụfụ ozigbo ozigbo
content_837	Mgbe ụfọdụ Tim Friede na-akọwara ndị na-ekiri ya na YouTube etu ọ na-adị ma agwọ ọjọọ taa mmadụ
content_837	N'otu ihe nkiri a, ka agwọ ọjọọ a kpọrọ mamba tachara ya, ọ gbara ọbara na-apụ ya n'aka nkịtị na-ekwunye okwu n'igwe na-ese ihe onyonyo.
content_837	"A bịa n'agwọ ojii mamba, ụfụ ya na-abịa ozugbo. Ọ na-adị ka otu puku aṅụ ịgba mmadụ. Aṅụ na-enwe onunu inu (venom) otu miligram maọbụ abụọ mana agwọ 'mamba' taa gị, o nwere onunu inu ruru  narị miligram atọ maobu nari ise (300-500 milligrams.)"
content_837	Ọ gwara BBC  ihe mezịrị:
content_837	O kwuru sị, "O bidoro zawa azawa ka nke a mechara.  Ụbọchi ole na ole na-eso ya, o jituru m. Site n'ụdị ọziza ọ zara m nwere ike ikwunwụ onunu inu ole agwọ ahụ tanyere m n'ahụ. Ọ fụrụ m ezigbo ụfụ."
content_837	Ọ dị oke egwu, o zighị ezi
content_837	Mana ọ bụghị onye ọbụla ka ihe na-atụ n'anya dịka o si atụ ndị ihe ya na-amasị na YouTube.
content_837	Tim Friede sị na ahụ ya etichiela nke na onunu inu agwọ agaghị emeli ya ihe ọbụla
content_837	Dkta Stuart Ainsworth nke si n'ụlọakwụkwọ 'Liverpool School of Tropical Medicine' kwuru na "Ihe ndị a na-eme edoghị anyị anya. O zighị ezi. Nnukwu egwu dịkwa na ya. Anyị na ha anaghị arụkọ."
content_837	Ụlọ mmụta ya so na ndị na-achọ ọgwụ agwọ ozuru mba ọnụ ọhụrụ.
content_837	Ihe na-eme bụ na a na-ebu ụzọ tulee ọgwụ mgbochi ọhụrụ n'ahụ oke na ụmụ anụmanụ ndị ọzọ.
content_837	Ọ bụ naanị oge o doro anya na ọ gaghị emerụ mmadụ ahụ ka a na-atụle ya n'ahụ mmadụ.
content_837	Dkta Ainsworth sị,"Ndị mmadụ nwere ike inweta ọdaeshi agwọ site n'ime ka agwọ taa ha n'ihi  na o nweghị iwu mabidoro ya. Mana ụdị ihe nwere ike ibute ọnwụ. Mmadụ ekwesịghị ime ya."
content_837	Mana n'ụlọrụ na-emepụta ọgwụ agwọ niile dị na mbaụwa, e nweghị ntụziaka etu o kwesịrị ka e si na-eme nchọpụta maka ọgwụ agwọ
content_837	Dịka 'Wellcome Trust', otu mba Briten anya ha dị n'imepụta ọgwụ mgbochi ọhụrụ  si kwuo, "E nweghị usoro mmepụta, nchekwa maọbụ nhazi zuru ọnụ onye ọbụla na-agbaso."
content_837	Ikwe ọnwụ ọnụ
content_837	Friede kwusiri ike na ọ bụghị eziokwu na ya n'etinye ndụ ya n'ọnụ ọnwụ iji nweta ndị na-eso ya na soshal midia.
content_837	"E meghị m ya iji mee ihe onyonyo YouTube - Achọrọ m ịzọ ndụ nakwa ime ihe pụrụ iche na ndụ ndị mmadụ.
content_837	"Eji m YouTube achọ ndị dọkịta mụ na ha ga-arụkọ. Ọ bụ ihe a maghị ma ọ ga-enwe isi. O nweela isi."
content_837	Tim Friede kwuru na ya eruola ọnụ ọnwụ site n'arụ agwọ ugboro iri na abụọ
content_837	N'ime ụdị agwọ ruru 3,000, naani 200 nwere onunu inu kajara akaja nke nwere ike igbu mmadụ maọbụ kụọ ya ngwụrọ. Friede macha ha niile.
content_837	Ọ masị ya bụrụ nke a kpọrọ 'cobra, 'viper' maọbụ 'mamba', o diela ụfụ arụ agwọ tara ya n'afọ iri abụọ.
content_837	Nke a gbakwụnyere ugboro 700 ọ gbanyere onwe ya onunu inu agwọ n'ahụ.
content_837	Oke onunu inu agwọ nwere ike ịtanye mmadụ na-adị icheiche. Ụfọdụ, agwọ nwere ike ịta gị na-agbanyeghị gị onunu inụ ọbụla n'ime.
content_837	Friede sị, "Ọ bụrụ na ahụ gị etichibeghị n'ebe agwọ dịka mamba nọ, o nwere ike ime ka ekoume (diaphragm) gị nke na ị gaghị ekuli ume. Anya gị agaghị ekwe mmepe, ị gaghị ekwuli okwu, ị ga na-agba ruo oge ahụ gị kpọnwụrụ mana uche gị ka ga na-arụ ọrụ ganye ma ị nwụọ."
content_837	Arụ 'Cobra' dị ọjọọ nke ukwuu
content_837	Friede na-azụ ọtụtụ ajọ agwọ n'azụ ụlọ ya ma na-anwale ọtịta ha n'ahụ ya.
content_837	Agwọ ojii 'mamba' bụ otu na-agwọ kachasí jọọ njọ - arụ ya na-egbu mmadụ tupu o rue nkeji 30 ọ tara mmadụ
content_837	"E nwere m agwọ cobra mmiri m si Afrịka nweta. Arụ ya na-adị egwu. Ọ na-eyi egwu."
content_837	Friede nwere nkwenye na ị na-agba onwe gị onunu inu nwayọ nwayọ, ahụ gị ga-etichi ghọọ ọdaeshi n'ebe agwọ ọjọọ nọ mana a katọrọ usoro ọ na-agbaso.
content_837	Inweta 'ọdaeshi' agwọ
content_837	Ọ bụ ịgbaso ụzọ yiri ya nke e ji ụmụanụmanụ eme nyere aka ka e nweta ọgwụ agwọ nke a eji agwọ arụ agwọ ugbua.
content_837	A na-atụ agwọ egwu ma na-efe ya n'ọtụtụ mba
content_837	Mmepụta ọgwụ agwọ enwebeghị nnukwu mgbanwe kemgbe '19th Century'.
content_837	A na-agbanye nsị agwọ ya bụ onunu inu agwọ n'ahụ anyịnya maọbụ atụrụ ma mịpụta mgbochi ọbara ha ga-amụpụta.
content_837	Friede sị, "Anyị nwere anụmanụ ndị chọrọ igbu m mana achọghị m ịnwụ. Ya mere aghọ m anyịnya. Kedụ ihe bụ na-anyị agaghị echekwa onwe anyị?"
content_837	Friede , onye gbara afọ iri ise abụghị ọkammụta maka nchekwa ahụ nke ọ na-aga mahadum.
content_837	Ọ bụ egwu agwọ ọjọọ ịtagbu ya mere ya dabanye na ime ihe o bidoro ime kemgbe afọ 20 gara aga.
content_837	O bidoro na ududo na akpị were si na ha fere n'agwọ ọjọọ.
content_837	"Ọ bụghị agwọ niile ka m nwalerela.  Ana m ahọrọ ndị na-egbu ngwangwa."
content_837	O nwere ọtụtụ apa si na nwale o merela, oruela n'ọnụ ọnwụ ọtụtụ mgbe.
content_837	Mana ọ na-enye ya aṅụrị na agwọ ịta ya, o nwetakwa onwe ya na ahụghị dọkta.
content_837	"Ihe dịka ugboro 12 , inwetakwa onwe m rịara ahụ. n'otu nwale m mere n'afọ mbụ, ebugara m ụlọọgwụ eebe m hiri ka agwọ 'cọbra abụọ tachara m."
content_837	"Ị ga-amụta ihe. O nweghị dọkịta maọbụ mahadum n'ụwa a ga-akụziri gị nke a."
content_837	Ọgwụ agwọ na-ada oke ọnụahịa ma nwekwa ike ibute nsogbu ndị ọzọ
content_837	Onye ọrụ nchekwa ahụ(immunologist a kpọrọ Jacob Glanville hụrụ ihe Tim Friede na-eme n'ihe onyonyo dị na YouTube kpọtụụ ya.
content_837	Ugbua, ụlọụ ya na Friede na-agba mbọ irụpụta ọgwụ agwọ pụrụ iche nke  ha ji ihe si n'ihe ha mịtara n'ọbara Friede.
content_837	"Ihe Tim mere dị ịtụnanya mana ọ dịkwa egwu. Agaghị asị onye ọbụla ga-eme ụdị ihe a."
content_837	Ọrịa ndị e chezọrọ echezọ
content_837	Dịka WHO siri kwuo,kwa afọ, agwọ na-ata mmadụ ruru nde ise na ụma anọ ( 5.4 million). Ndị na-anwụ na-eru bido na 81,000 rue 138,000.
content_837	Ihe karịrị 400,000 bụ ndị na-esi narụ agwọ bute ọrụsị na-ebudata ụdị ndụ ha na-ebi.
content_837	N'akụkụ ụwa dị icheiche, mmadụ na agwọ na-ebiko
content_837	Ụbọchị 19 nke ọnwa Septemba kwa afọ bụ ụbọchị e ji agbasa ozi maka arụ agwọ.
content_837	Nke a bụ ji mee ka ọhaneze lenye anya na nsogbua na-akpa ike na obodo dịga n'Afrịka, Asia nakwa South-Amerịka.
content_837	N'ọtụtụ mba, ọgwụ agwọ e nwere anaghị arụcha ọrụ n'ihi etu e siri dokwaa ya maọbụ maka na e mere ya maka ụdị agwọ pụrụ iche , ọ bụghị agwọ niile.
content_837	Iji isiike gboo mkpa
content_837	Ọtụtụ ndị ọkammụta sayensị akatọọla Glanville na Friede maka ihe =ha na-eme mana ha kwusiri ike na nchọpụta ha na-eme.
content_837	Tim Friede sị na nnwale kara aka bụ maka ọdịmma ụwa
content_837	Glanville sị, "Anyị elebanyela anya n'ọrụ  ji usoro e ji elebanye ihe ndị ọịzọ nwere ike itinye mmadụ na nnukwu nsogbu dịka mmerụ ahụ n'ọrụ maọbụ HIV."
content_837	Dịka o kwetara na ụzọ ọ gbaso agaghị adịị ndị ọzọ mfe, Tim Friede sịrị na ọ ga-amịta mkpụrụ.
content_837	"O nwere uru dị n'ekweghị ekwe m. Ana m etinye ndụ n'ihe egwu iji nwetara ụwa ọgwụ agwọ ozurumba ga-adị ọnụala."
content_838	Uweojii Nigeria
content_838	Ndị uweojii na Rivas steeti akpọpụtala otu nwoke dịka onye ha na-ebo ebubo ogbugbu ụmụnwaanyị n'ụlọ ndina na steeti ahụ.
content_838	Akpụpụtala nwoke a n'ihu ndị ntaakụkọ n'ụtụtụ a.
content_838	'Anyị anwụchiela onye nke atọ maka oke ogbugbu ụmụnwaanyị Port Harcourt' - Uweojii
content_838	Ndị uweojii na-achọ nwokorobia tọgburu enyi ya nwanyị n'ụlọoriri na Port Harcourt
content_838	Egwu ejidela ndị mmadụ na Portharcourt maka nwaagbọghọ ọzọ a tọgburu
content_838	Etu ogbugbu ụmụnwaanyị a dị iche iche siri yie ibe ya mere ọtụtụ mmadụ jiri na-asị na onwereike bụrụ atumatu Bekee kpọrọ "serial killing".
content_838	Etu ndị uweojii siri gbaa nwoke a n'anwụ mere ka ụfọdụ mmadụ na-ajụ na soshal midia ma amara ya ikpe tupu akpụpụ ya ụlọikpe.
content_838	Ihe 10 mere ndị Igbo ji akpa ike n'akụkụ ụwa ọbụla ha nọ
content_838	Davido egechiela Chioma!
content_838	Imechi 'border' agaghị egbo mkpa Naịjiria - Cosmas Maduka
content_839	Umụakwụkwo mahadum Legos zara ajụjụ: Gini bụ 'Cricket' n'asụsụ Igbo.
content_839	Ị ma asụ Igbo?
content_839	Gee ha ntị ma nwalee.
content_840	ọchị ehị
content_840	E gbuola ọtụtụ mmadụ n'ọgụ dị n'etti ndị ọchị ehị na ndị ọrụ ugbo
content_840	Ọtụtụ ndị Naịjirịa na-enwe mgbagwoju anya n'atụmatụ ịzụ anụmanụ nke gọọmentị etiti na-achọ ihiwe site n'aka osote onyeisiala bụ Yemi Osinbajo.
content_840	Atụmatụ a bụ nke a kpọrọ "National Live Stock Transformation Programme" (NLST) ka ndị Naịjirịa na-eche na ya na nke Ruga bụ otu ihe.
content_840	Cheta na gọomentị etiti wezụgara Ruga mgbe ka ọtụtụ mmadụ, ọkachasị ndị ọwụwa anyanwụ, gbarụrụ ihu maka atụmatu ahụ.
content_840	Ọbụghị m na-ahazi atụmatụ Ruga - Osinbajo
content_840	Gịni bụdị ihe a akpọrọ Ruga?
content_840	Mana Gọvanọ Ebonyi Steeti bụ Dave Umahi, dịka onyeisioche kọmitii ndị isiochịchị bụ NEC n'ịcha hopụtara maka ịchị ehi, kọwara ndịiche ya na Ruga.
content_840	Site n'ọnụ na-ekwuru ya bụ Emma Uzo, Umahi kwuru hoohaa na atụmatụ "National Livestock Transformation Programme" abụghị Ruga.
content_840	Gịnị bụ 'National Live Stock  Transformation Programme' a?
content_840	Emma Uzo gwara BBC Igbo n'ekwentị na atụmatụ a bụ iji nyere ndị chọrọ ịzụ anụmanụ dịka ehi, ewu, atụrụ na ndị ọzọ aka.
content_840	Onye ọbụla, maọbụ steeti ọbụla chọrọ ịzụ anụmanụ nwereike ịgbaziri ego n'aka ụlọakụ etiti site n'atụmatụ a.
content_840	Ha ga-eji nwaayọ na-akwụghachị ụlọakụ etiti ụgwọ ma ọ bụrụ ha zụpụta anụmanụ ndị a ma ree ha.
content_840	Nkata ọhụrụ ndị Gọvanọ ọwụwa-anyanwụ na-akpa maka nchekwa
content_840	Maazị Uzo gara n'ihu kwuo na ọ bụghị iwu na steeti ọbụla ga-eme ya kama na ọ bụ steeti ndị chọrọ ga-eme ya.
content_840	Cheta na osote onyeisiala bụ Yemi Osinbajo gbapere mmalite atụmatụ a n'Adamawa Steeti n'ụbọchị 10 ọnwa Septemba, 2019.
content_840	Atụmatụ a a sị bụ iji wulite ọzụzụ anụmanụ na Naịjirịa ga-amalite na steeti asaa gụnyere Adamawa, Benue, Kaduna, Plateau, Nasarawa, Taraba na Zamfara.
content_840	Na nzukọ ndị NEC mere n'ụbọchị 19 Sepụtemba 2019, ha mpụtara ego dị otu narị ijeri naịra maka ya.
content_840	Gịnị bụ Ruga?
content_840	Atụmatụ Rural Grazing Area (RUGA) bụ nke onyeisiala Buhari wepụtara n'ọnwa Mee afọ 2019.
content_840	Maazị Uzo sịrị na ọ bụ iji kwụsị nsogbu dị n'etiti ndị ọrụ ugbo na ndị na-achị ehi bụ nke tarala isi ọtụtụ ndị mmadụ na Naịjirịa.
content_840	Atụmatụ a bụ iwepụta oke ala na steeti ọbụla bụ ebe ndị na-achị ehi na ehi ha ga-ebi dịka a na-azụ ha.
content_840	Gọọmentị etiti akwụsịtụla atụmatụ Ruga
content_840	Ala Igbo esoghi nwe 'Ruga Settlement'
content_840	O kwuru na a ga-ehiwe ụlọakwụkwọ, ụlọọgwụ. okporoụzọ, ụlọọgwụ ụmụanụmanụ, ụlọahịa na ihe ndị ọzọ ga-enye aka.
content_840	Ọtụtụ ndị mmadụ karịsịa ndị bi na mpaghara ọwụwụanyanwụ gbarụrụ ma katọọ ihu atụmatụ a.
content_840	Ha boro ebubo na ọ bụ ụzọ onyeisiala Buhari chọrọ iji kpọbatajuo ndị ọchị ehi na steeti dị iche iche.
content_840	N'ihi oke nkatọ a mere ka onyeisiala Buhari ji kwụsị atụmatụ RUGA n'ọnwa Julaị 2019.
content_840	Akụkọ ndị ga-amsị gị:
content_840	Ndị uweojii akpụpụtala onye ha ji maka ogbugbu ụmụwaanyị na Port Harcourt
content_840	Gabon Camp dị n'Enugwu sị na gọọmentị agbakụtala ha azụ kemgbe 1970
content_840	Onyeisiala Buhari ga-apụ gawa ọgbakọ United Nations
content_841	Alex oti na Okezie Ikpeazụ
content_841	Alex Otti bụ onye zọrọ ọkwa gọvanọ Abịa steeti n'aha otu Apga ekwuola na ya anabataghị mkpebi ụlọikpe ntuliaka kpebiri n'ụbọchị Friade.
content_841	Ụlọikpe ntuliaka nọrọ n'ụmụahịa were kụpụ akwụkwọ nke  Alex Otti gbara iji gbagha mmeri Okezie Ikpeazu Nke PDP meriri na ntuliaka e mere na abali itoolu nke ọnwa Maach na steeti ahụ.
content_841	'Ndị Abịa na-eru uju maka ntuliaka e mere'
content_841	Election 2019: E meghi ezigbo ntuliaka n'Abia Steeti - Alex Otti
content_841	Alex Otti: Ihe mere na Ndigbo anaghị etinye ego n'imepe ala Igbo
content_841	Alex Otti: Anyị ga-ahụ na anyị chekwara vootu niile a tụọrọ anyị
content_841	Jọstis Lekan Ogumonye onye bụ onyeisi ụlọikpe ahụ kụpụrụ arịrịọ niile Otti rịrọ ma kwuo na  o gosighị ihe akaebe doro anya na ebubo ndị o boro bụ eziokwu.
content_841	Mana Otti si na mkpebi ahụ adabaghị.
content_841	Otti onye kwuru nke a site n'ọnụ na-ekwuru ya bụ Kazie Uko gwara BBC sị "A nabataghị mkpebi ahụ."
content_841	"Ndị ọkaiwu anyị na-atụle akwụkwọ mkpebi ahụ tupu e kpebie ihe ga-eme."
content_841	Mgbanwe ihu igwe na-aka njọ
content_841	Ọtụtụ ndị na-agba mbọ maka nchekwa gburugburu emeela ngagharịiwe na legos, Abuja na Pọtakọt ụbọchị Fraide maka  mgbanwe ihu igwe nke Bekee kpọrọ "Climate Change.
content_841	Ha tụrụ arịrị na oke idemmiri na-agba ike n'ebe dị iche iche na Naijiria so na nsogbu mgbanwe ihu igwe na-ebute.
content_841	Na mba ofesi,
content_841	A chọtala Peter Magombeyi bụ onyeisi otu ndị dọkịta na mba Zimbabwe nke e chere na a tọrọ na Satọde gara aga
content_841	Mana gọọmentị mba ahụ na-ekwu na ntọ ya na nchọta ya dịka ihe a kpara akpa.
content_841	N'egwuregwu,
content_841	Otu AC Milan ehiwela otu ga-ahụ na ndị mmadụ ag aghị akpa oke agbụrụ n'asọmpị ha ga-agba na ngwụcha izuụka a.
content_841	Onyeisi otu ahụ bụ Ivan Gazidis sị na o kwetara na otu ya kwesiri ịtịnye ọnụ ma gbanwee echiche ndị mmadụ gbasara ịkpa oke agbụrụ n'egwuregwu bọọlụ
content_841	Gee Nkeji ebe a
content_841	Onyeisiala Buhari ga-apụ gawa ọgbakọ United Nations
content_841	Buharị ga-aga ọgbako UN n'ụbochi Sunde
content_841	Onyeisiala bụ Muhammadu Buhari ga-ahapụ Naịjirịa n'ụbọchị Sọnde gawa ọgbakọ United Nations nke iri asaa na anọ na New York, mba Amerịka.
content_841	Buhari ga-abụ onye nke ise ga-ekwu okwu n'ọgbakọ a.
content_841	Cheta na e mere nwaafọ Naịjirịa bụ Tijani Muhammad-Bande onyeisioche ọgbakọ a n'onwa June 2019.
content_841	N'aka nke ọzọ Ministrị na-ahụ maka mmiri ga-eme ihe ngosị gbasara  idebe onwe na ezi ọcha
content_841	Nke a na-atụ anya ga-eme ka ndị mba ọzo agbatara Naijirịa ọsọ enyemaka i ji kwụsị i ga mposị n'ezi.
content_841	Aka akparala onye e che na-egbu ụmụnwaanyị na Pọtakọt
content_841	anuchiela mmadụ atọ ọzọ tupu ejide nwoke a
content_841	Ndị uweojii egosila otu nwoke ha sị na ha che n'aka ya dị na ogbugbu ụmụnwaanyị n'ụlọ ndina na Pọtakọt, Rivas steeti .
content_841	Ha sị na nwoke ahụ bụ onye Rivas Steeti si na okpuru ọchichị Buguma ma bụrụ kwa ọnye otu nzuzu akpọrọ debam.
content_841	Nwoke a mere onye nke atọ ụweojii jidere maka echiche na aka ha dị na ogbugbu mmadụ a.
content_841	N'Ofesi
content_841	'Anyị ka nwere ohere ikpe ụdo' Adel Abdul Mahdi
content_841	Praịm Minista mba Iraq bụ Adel  Abdul Mahdi adọọla aka na ntị ka egbochie ihe ọbụla ga-eme ga mba Amerika na Saudi Arabia lusoo mba Iran   agha.
content_841	O kwuru na agha dị otu a ga-agbasa karịa etu esi tụọ anya ma kwukwa na ohere dị ka achọọ ụzọ ụdo.
content_841	N'Egwuregwu
content_841	Manchester ji otu okpụ goolu Mason Greenwood nyere were merie
content_841	N'asọmpi Ụropa agbara ụnyaaahụ ndị Manchester United ji otu ọkpụ goolu merie FC  Asanta, Ebe ndị Arsenal  ji ọkpụ goolu atọ asataghị otu gbaa Frankfurt ose n'ụlo ha ma ndị Sporting Braga ji otu goolu merie ndị Wolves n'ụlo ha.
content_841	Akụkọ ga-amasị gị
content_841	Onye na-egbu ụmụnwaanyị na Port Harcourt bụ onye otu nzuzo - Uweojii
content_841	Etu N200 jiri ghụọ ide ego n'aka m - Cosmas Maduka
content_841	Nwoke kwere ka agwọ 200 taa ya iji chọta ọgwụ agwọ maka mbaụwa
content_841	Oche osote onyeisiala Naịjiria ọ bụ oche 'barber' n'ezie?
content_841	Gee Nkeji Akụko Ebe a
content_841	Ihe nkiri ga-amasi gị
content_842	Osote Onyeisi Ụlọomeiwu Anambara steeti kọwara BBC ihe mere ha jị chọọ ka gọọmenti mee Airpeace ụgbọelu ala Naijiria.
content_843	Onyeisi 'CBN' na igwe a ji adọrọ ego bụ 'ATM'
content_843	Onyeisi 'CBN' na igwe a ji adọrọ ego bụ 'ATM'
content_843	Ọtụtụ mmadụ na egosi mwute gbasara atụtụmatụ ọhụrụ ụlọakụ etiti bụ 'Central Bank of Nigeria' wepụtara nke a kpọrọ 'cashless policy' na Bekee.
content_843	Atụmatụ a ga eme ka amịpụ ego dị pasentị abụọ ma ọ bụrụ na mmadụ gaa ịdọrọ ego karịrị puku narị naịra ise (N500,000) otu mgbe n'ụlọakụ ya.
content_843	Onyeisi ụlọọrụ CBN bụ Godwin Emefiele kọwara na atụmatụ a bụ iji mee ka ndị mmadụ ghara ị na-ebugharị ọkpụrụkpụ ego n'aka.
content_843	Lee ihe ụmụ Naịjirịa tụmaadị ndị Igbo kwuru na ha ga na-emezi ego ha karịa ma itinye ya n'ụlọakụ
content_843	Ị ma na CBN nwere ike ịkwụ gị N10,000?
content_843	Ihe CBN ga-eme ndị na-ere ego na ndị na-abọ ya abọ
content_843	Ndị ụlọakụ a na-ezu ụmụ Naịjirịa ohi?
content_843	Emefiele kwukwara na ọbụ iji mee ka ndị mmadu gbasoo ụzọ isi n'ikuku maọbụ n'akara ịntanetị maọbụ akara ekwentị wee na ezipu maọbụ na-anabata ego.
content_843	Mana ọtụtụ kwuru na atụmatụ a ga-eme ka ihe isiike rịwanye elu na Naịjiria.
content_843	Ọtụtụ aghọtachaghị ya bụ atụmatụ, ha amaghịkwanụ etu ọ ga-esi adị ire.
content_843	'Cashless policy' ọ bụ ihe ọhụrụ?
content_843	Ọ bụ mgbe Lamido Sanusi bụ onyeisi CBN ka o wepụtara atụmatụ 'cashless policy'
content_843	Ụlọọrụ CBN kọwara na ọtụtụ mmadụ ghọtahiere atụmatụ 'cashless policy'.
content_843	Ha kwukwara na atụmatụ a abụghị ihe ọhụrụ kama na ha chọrọ ka ọ dizie ire nke ọma ugbua.
content_843	N'eziokwu, onye wepụtara atụmatụ 'cashless policy' bụ Sanusi Lamido Sanusi oge ọ bụ onyeisi CBN.
content_843	Atụmatụ a malitere n'abalị mbụ nke ọnwa Janụwarị afọ 2012 na steeti Legọs.
content_843	N'ọnwa Julaị afọ 2013, e bidoro ya na steeti Abịa, Anambara, Kano, Ogun, Rivas nakwa Abuja.
content_843	N'ọnwa Jụlaị afọ 2014 ka ọ gazuru obodo Naịjiria ọnụ.
content_843	Otu atụmatụ cashless policy ga-esi rụọ ọrụ
content_843	Iwu CBN nyere ugbu a bụ na onye chọrọ ịkwụnye maọbụ ịdọrọ ego karịrị puku narị naịra ise n'ụlọ akụ otu mgbe, a ga-amịrị pasentị abụọ.
content_843	Mana pasentị abụọ ahụ bụ n'elu ego nke mara ama, ọbụghị n'elu puku narị naịra ise ahụ.
content_843	Iji maa atụ, onye chọrọ ikwụnye N520,000, pasentị abụọ ọ ga-akwụ bụ n'elu N20,000 nke mara ama.
content_843	Pasentị abụọ 20,000 pụtara narị anọ (400).
content_843	Ya bụ, a ga-amịpụ narị naịra anọ n'ime N520,000.
content_843	Nhịahụ ga-adị na atụmatụ a
content_843	Akwụkwọ ozi CBN na-ekwu maka 'cashless policy'.
content_843	Ụfọdụ ndị ma ihe ekwe na-akụ n'ihe gbasara akụnụba na ego ekwuola na atụmatụ a ga ara ahụ.
content_843	E nwere ndị kwuru na ihe dị otu a nwere ike ịme ka obi lọọ ndị mmadụ mmiri itinye ego ha n'ụlọakụ.
content_843	Ndị ọzọ kwukwara na ọtụtụ ụzọ e si eji ịntanetị ezipu ego anaghị arụcha ọrụ nke ọma.
content_843	Ebe ndị ọzọ kwukwara na ego a na-amịpụ n'akara ọbaego ndị mmadụ akarịala.
content_843	Lee ụfọdụ ihe ndị mmadụ kwuru:
content_843	@DrJoeAbah katọrọ atụmatụ ahụ ma jụọ ndị CBN ma ha che na Naịjirịa ka nọ n'ọchịchị ndị agha.
content_843	@OgbeniDipo jụrụ ihe kpatara ọ ga-eji kwụchaa ụgwọ dị icheiche maka ego ya dị n'ụlọakụ bịakwa kwụọ ụgwọ ọzọ ma ọ chọọ ịdọrọ ego ahụ
content_843	Ebee na ebee ka a ga-amalite atụmatụ a?
content_843	Ka ọ dị ugbu a, atụmatụ cashless policy a ga-adị ire naanị na steeti Abịa, Anambara, Kano, Legọs, Ogun, Rivas nakwa Abuja.
content_843	N'ọnwa Maach afọ 2020 ka ọ ga-ebiri ọkụ na Naịjirịa niile.
content_843	Akụkọ ndị ọzọ ga-amasị gị:
content_843	Onweghi ihe gbasara m na Real Madrid - Jose Mourinho
content_843	Gịnị ka ị ma maka ọrịa 'Pneumonia'?
content_843	Ihe anyị ji kpọọ oku ka gọọmentị etiti mee Air Peace 'national carrier' - Anambra state Assembly
content_843	Ihe nkiri ga-amasị gị:
content_844	Ihedioha
content_844	Ụlọikpe nọ n'Abuja eweliela aka Emeka Ihedioha dịka onye meriri ntuliaka ọkwa gọvanọ nke ọnwa Maachị afọ a.
content_844	Ụlọikpe ahụ tụpụrụ ikpe nke Uche Nwosu, Hope Uzodinma nakwa Ifeanyi Ararume gbakọrọ aka kpee Ihedioha.
content_844	M ga-edozi ihe mebiri emebi n'Imo steeti - Emeka Ihedioha
content_844	Mmechi ọdọụgbọelu Enugu bu ihe ziri ezi - Onyeisi Air Peace
content_844	Ha kwuru na ihe ha ji tụpụ ya bụ ikpe bụ na ọ baghị uru maọbụ o nweghi "Merit" na Bekee.
content_844	Chibuike Onyeukwu bụ onye enyemaka Ihedioha etinyela ọnụ n'okwu gbasara mmeri a
content_844	Ọ gwara BBC Igbo na mmeri a kwesiri ịbụ ohere mmadụ niile ga-eji bịakọta ọnụ ka edozie Imo steeti.
content_844	O kwuru na ihe chere ha n'ihu ugbua bụ ọganihu Imo steeti nakwa etu a ga-esi buli ya n'ọnọdụ dị mma.
content_844	Mmadụ atọ gbara akwụkwọ nke taa bụ Hope Uzodinma Uche Nwosu na Ifeanyi Ararume.
content_844	Ha boro ebubo na mmeri Ihedioha dara iwu na-achịkọta mmeri ntuliaka na Naijirịa.
content_845	Ọrụ ụlọakụ so n'ọrụ kacha enye ego n'ụwa niile nke mere ọtụtụ ndị mmadụ ji achọ ya.
content_845	Mana Idu Okwuosa, onye si mba ofesi lọta Naịjiria, hapụrụ ọrụ ya n'ụlọakụ wee malite ịtụtụ plastiki ndị mmadụ tufuru n'okporo ụzọ.
content_845	Okwuosa kọwaara BBC Igbo etu o si ewere plastiki  ndị a nyefee n'aka ndị ga-eji ya arụpụta ihe ọzọ.
content_845	O jikwa ya enye ọtụtụ ndị mmadụ ọrụ ha ji akpata ego ha ji egbo mkpa.
content_845	Ọrụ Okwuosa na ndị ọrụ ya na-enyekwa aka igbochi mkpamkpa idemmiri na-akpa n'obodo site n'iwepu ihe ndị na-anọchisi ọwa mmiri.
content_845	Akụkọ ndị ọọ ga-amasị gị:
content_846	Ụmụ anụmanụ
content_846	Akụkọ ifo Igbo bụ otu njirimara ndị Igbo ha ji agbasa ozi maka ihe dị icheiche.
content_846	Ịmaatụ eji akụkọ ifo akuzi amamihe, eji ya akọ akụkọ oge gboo, eji ya enye ndụmọdụ wdgz.
content_846	Kedụ uru akụkọ ifo baara ndị Igbo?
content_846	Ị ma chi ndị Igbo na-efe n'oge gboo?
content_846	Ụfọdụ oge, akụkọ ifo na-eji ụmụ anụmanụ a ma atụ n'ime ya iji gosi agwa ọma maọbụ agwa ọjọọ nakwa ịmụta ihe.
content_846	Osita Amakeze bụ onye odeeakwụkwọ kọwara anyị maka ndị kachasị apụta n'akụkọ ifo na ihe e ji mara ha.
content_846	Ihe mere Igbo ji achụpụ mmadụ n'ajọ ọhịa
content_846	Mbe
content_846	Mbe bụ otu anụmanụ a ma ama na-apụtakarị na akụkọ ifo Igbo dị icheiche
content_846	Maazị Amakeze kwuru na ọ bụ aghụghọ ka eji mara mbe.
content_846	Ị chetara akụkọ mbe na nkịta na nti ele?
content_846	Enyi
content_846	O kwuru na ihe eji mara Enyi bụ ibu n'ihi etu ọ ha.
content_846	Enyi abụghị anụmanụ dị obere ma ncha ya mere ụmụ anụmanụ ibe ya jiri na-agụ:
content_846	"Enyi na-aga n'anyị so gị n'azụ"
content_846	Agụ/Ọdụm
content_846	Ụfọdụ akụkọ na-ewe agụ na ọdụm ka ha abụ otu ihe n'ihi na ha yiri onwe ha.
content_846	Ha nwekwara agwa yiri ibe ya nke bụ na eji ike mara ha.
content_846	Ị lebanye anya n'akụkọ ifo ụfọdụ, ị ga-ahụ na ọ bụ agụ na ọdụm ka e chere kachasị ike.
content_846	Awọ
content_846	Ndị Igbo tụrụ ilu sị na "akụ fechaa ọ dara awọ"
content_846	Nke a mere ejiri jiri ndidi mara awọ.
content_846	O nwere anụmanụ ọzọ yiri awọ nke Igbo kpọrọ Mbala.
content_846	Omume ha yiri mana ha abụghị otu ihe.
content_846	Ihe nkiri ga-amasị gị
content_847	West
content_847	Ihe na-ebe ka na-ebe n'ụlọ ndị Manchester United nọ dịka West Ham United ji ọkpụ goolu abụọ merie ha n'asọmpi Premier League.
content_847	West Ham kpọbatara Man United n' ụlọ ma were ọkpụ goolu abụọ asataghị otu kụọ ha ihe okenye kụrụ nwata dịka ụmụaka.
content_847	Everton abọkasịala Man United ka ọkụkọ 'Easter'
content_847	Crystal palace anyakasịala Man Utd ka gwongworo ike ụwa gwụrụ
content_847	Nke a malitere mgbe Andriy Yarmolenko nke West Ham ji goolu mba maa Man United aka ntị na nkeji 14.
content_847	Man United siri ọnwụ dịka nkịta a na-achọ igbu mana West Ham kelara aka n'azụ.
content_847	Nke a megidere ruo n'ọkara nke abụọ n'ime asọmpi a mana Onweghi onye nyere ibe ya goolu ọzọ.
content_847	N'ime nkeji 84 ka ọ fọrọ nkeji isii ka e gbuchie bọọlụ, West ham nyere goolu nke abụọ site n'aka Aaron Cresswell.
content_847	Site na mmeri a, West Ham United bụ ndị anọ n'ogogo tebụlụ ebe Man United bụ ndị asaa.
content_847	Akụkọ ndị ga-amasị gị:
content_847	Ihe 5 Allen Onyema gwara Nnamdi Kanu
content_847	Ihe ụmụ anụmanụ pụtara n'akụkọ ifo Igbo
content_847	'I ga-alụ m' aghọọla 'lawa na ndokwa'
content_848	Chelsea na Liverpool
content_848	'Ogologo abụghị na nwa m etoola' bụ ihe Liverpool gwara Chelsea na 'Stamford Bridge' n'asọmpi Premier League.
content_848	Ha mere nke a site n'iji ọkpụ goolu abụọ asatara otu merie ha n'ime ụlọ ha nakwa n'ihu ndị nkwado ha.
content_848	Liverpool apịala Chelsea ụtalị mmụọ
content_848	E kpunyela Chelsea okpu ogwu taa
content_848	N'ime ọkara nke mbụ na nkeji 14 ka Trent Alexander-Arnold nke Liverpool ji 'Free kick' nye goolu mbụ.
content_848	N'otu aka ahụ Roberto Firmino ji isi ya makpuo goolu nke abụọ n'ime neetị ndị Chelsea na nkeji 30.
content_848	Chelsea nwara ike ma nye ndị Liverpool otu goolu n'ime nkeji 71 site n'aka N'Golo Kante.
content_848	Chelsea gara n'ihu sie ọnwụ na ngwụcha asọmpi a ka ha nyere goolu mana Liverpool kere ezigbo nkwụcha.
content_848	Merie Liverpool nwetere bụ nke isii ha n'asọmpi isii ha gbarala na Premier League nke afọ a.
content_848	Liverpool bụ ndị mbụ ebe Chelsea bụ ndị iri na otu n'ogogo tebụlụa Premier League.
content_848	Akụkọ ndị ga-amasị gị:
content_848	West Ham etiela Man United ka ịgba udubonch
content_848	Arsenal azaala nna m agụ taa
content_848	Ihe 5 Allen Onyema gwara Nnamdi Kanu
content_849	Arsenal na Aston Villa
content_849	Aston Villa bịara n'ụlọ ndị Arsenal kpaa ha aka n'ọdụ mana Arsenal gosiri ha ihe o ji bụrụ nna m agụ.
content_849	Arsenal si n'azụ were ọkpụ goolu atọ asatara abụọ merie ndị Aston Villa n'asọmpi nke taa.
content_849	Ekwe ndị Lyon akụọla Arsenal n'isi
content_849	Nkata ekpudola Arsenal
content_849	N'isi ụtụ ihe dịka nkeji 20 ka ndị Aston Villa gbara aka ahịa ma nye Arsenal goolu nke si n'aka J. McGinn.
content_849	Dịka ọgụ a na-aga n'ihu onye bụ A. Maitland-Niles kotere ụka mere ogbu bọọlụ ji chụpụ ya na nkeji 41.
content_849	Arsenal nwetere ohere penariti nke N.Pepe nyere ha goolu na nkeji 59.
content_849	Mana Aston Villa zaghachịrị mgbe Wesley nyere goolu nke abụọ ha na nkeji 60.
content_849	Nke a gbawara Arsenal obi mere ha ji were iwe nye goolu abụọ na nkeji 81 na 84 site n'aka Calum Chambers na Pierre-Emerick Aubameyang.
content_849	Mmerie a mere ka Arsenal bụrụ ndị anọ n'ogogo tebụlụ Premier League.
content_849	Man City azọọla Watford aja
content_849	Ndị n'ọchị ndị n'akwa
content_849	O dị otu Watford ka nrọ taa dịka otu Manchester City ziri ha egwu mmọnwụ.
content_849	City kụnyere ha isi agba okpu mgbe ha nyere goolu asatọ asataghị otu n'asọmpị ha taa.
content_849	Manchester City eliela Watford na ndụ mee akwa ha
content_849	Chelsea na Liverpool akụọla aka na 'tipa' bu kọnkịrị
content_849	Ihe ịtụ anya ndị mmadụ na-ekwu maka ya bụ na goolu ise n'ime ha bụ n'ime nkeji 18 ka enyere ha niile.
content_849	Etu e si nye goolu ndị a bụ Bernado Silva na nkeji 1, Sergio Arguero na nkeji 7, Riyad Mahrez na nkeji 12, Bernado Silva na nkeji 15 nakwa Nicolas Otamendi na nkeji 18.
content_849	Goolu ise ahụ bu etu e si mechi agba nke mbụ.
content_849	N'agba nke abụọ, otu Watford kuliri n'ụra gbalịa ịnye goolu mana ọ mịtaghị mkpụrụ.
content_849	Kama ihe mere bụ na Bernado Silva gbawara ụzọ goolu ọzọ na nkeji 48 nakwa na nkeji 60.
content_849	Kevin De Bruyne dọkaziri neeti ndị Watford kpam kpam na nkeji 85 mgbe o nyere goolu nke ya.
content_849	Onye ma ka obi ga-adị onye nche bọọlụ otu Watford ugbua?
content_849	Kedụ ebe Imo kwụ akwụ?
content_849	Taa ka ụlọikpe ga-ekwu hoo haa onye meriri ntụliaka ọkwa Gọvanọ emere n'Imo n'ọnwa maachị.
content_849	Dịka ọ dị ugbua ha na-emezi nchịkọta ikpe ahụ nke Uche Nwosu, Ifeanyi Ararume na Hope Uzodinma gbara Emeka Ihedioha na-ekwu na mmeri ya ezighi ezi.
content_849	Ọzọ,
content_849	Allen Onyema
content_849	Allen Onyema onye nwe ụlọọrụ AirPeace ekwuola na ha ga-aga ọzọ na mba Sawụt Afrịka bulata ụmu Naịjirịa ndị ọzọ ka chọrọ ịnata.
content_849	O rụtụkwara ndị uweojii nke mba Saụt Afrịka aka kwuo na ha na-ada agbachi nkịtị ma a na-emebisi ihe ụmụ Naịjirịa n'ihi Xenophobia.
content_849	Na mba ofesi,
content_849	Mbaụwa toro Naịjirịa maka etu o siri hazie ọnọdụ oge Ebola batara
content_849	Gọọmentị mba Kongo akwadola iwepụta ọgwụ mgbochi ọrịa Ebola nke abụọ iji belata ofufe ọrịa ahụ.
content_849	Orịa Ebola egbuola ihe karịrị mmadụ puku iri n'otu site n'afọ 2014 rue afọ 2016.
content_849	Gee Nkeji ebe a
content_849	#FreeSowore: Ụmụ Naịjirịa agbrụọla ihu maka ebubo eboro Sowore
content_849	Omoyele Sowore
content_849	Gọọmentị etiti agbaala Omoyele Sowore akwụkwọ n'ụlọikpe na-ebo ya ebubo ibupu ego na nzuzo nakwa ịchọ ịkwatụ ọchịchị onyeisiala Muhammadu Buhari.
content_849	Ha kwukwara na Sowore kparịrị Buhari na mkparịtaụka ya na ndị ntaakụkọ mere mgbe gara aga.
content_849	Sowore bụ onye nwe ụlọọrụ ntaakụkọ 'Sahara Reporters'. O sokwa zọọ ọkwa onyeisiala na ntuliaka e mere n'ọnwa Febrụwarị afọ a n'otu
content_849	DSS ekwuola na ọ bụ ha nwuchiri Sowore n'ezie
content_849	Sowore abanyela ofe dị ọkụ ka ụlọikpe nabatara ekpere DSS?
content_849	'Ngagharịiwe a na-akwado bụ mgba okpuru megide obodo'
content_849	Lee ihe ụfọdụ ndị mmadụ kwuru:
content_849	@Omojuwa kwuru na nwuchi Sowore bụ ihe ihere nye gọọmentị etiti.
content_849	Oti egwu a ma ama bụ Adekunle Gold gosikwara iwe ya.
content_849	@OgbeniDipo bụ onye ọka nkụzi kwuru na onweghi ihe ọjọọ ọbụla Sowore mere ma gwa gọọmentị etiti ka ha tọhapụ ya.
content_849	@markessien kwuru na ọbụ sọ okwu ka Sowore kwuru.
content_849	Ndị ọrụ uweojii nzuzo Naịjirịa a kpọrọ 'Department of State Services' (DSS) nwụchiri Sowore n'abalị abụọ nke ọnwa Ọgọst.
content_849	Ihe e ji nwụchie ya bụ maka ịhazi ngagharịiwe nke ọ kpọrọ 'Revolution Now'.
content_849	Sowore kwuru na ngagharịiwe ahụ bụ maka ọchịchị ọjọọ nke si n'aka gọọmentị etiti.
content_849	Gọọmentị kwukwara na Sowore na Nnamdi Kanu na-akpa nkata ịchutu ọchịchị Buhari
content_849	Cheta na ụlọikpe enyebuola ikike ka ndị DSS jide Sowore ruo abali iri anọ na ise.
content_849	Mana ka ọgachara abalị iri ise Sowore nọrọ na mkpọrọ, gọọmentị etiti agbaala ya akwụkwọ.
content_849	Gọọmentị boro ya ebubo na o ji ụzọ aghụghọ zipu ego dị dọla 74,400.
content_849	Ha kwuru na o zipuru $19,975 n'ọnwa Eprel, zipu $20,475, n'ọnwa May, zipu $16,975 n'ọnwa Jun, ma zipukwa $16,975 ọzọ n'ọnwa Julaị 2019.
content_849	Ọzọkwa, gọọmentị kwuru na Sowore chọrọ iji ngagharịiwe 'Revolution Now' wee chutuo onyeisiala Muhammadu Buhari n'ọchịchị
content_849	Mmechi 'border' na-amịta mkpụrụ
content_849	Onyeisiala Muhammadu Buhari
content_849	Onyeisiala Muhammadu Buhari ekwuola na mmechi emechiri oke ala Naịjiria na mba ndị ọzọ gbara ya okirikiri na-amịta mkpụrụ.
content_849	O kwuru nke a mgbe ụfọdụ ndị ma ihe ekwe n'akụ maka azụmahịa bịara leta ya n'Abuja ụnyahụ.
content_849	Agha Kamerun achụbatala nde mmadụ abụọ n'Naijiria
content_849	Ụmụ Naịjirịa achịpụtala Buhari ụkwụ n'ama
content_849	Ndị ahụ gụnyere otu 'Nigerian Association for Chamber of Commerce, Industry, Mines and Agriculture (NACCIMA) na ndị otu 'Federation of West African Chambers of Commerce and Industry (FEWACCI)'.
content_849	Buharị kọwara na oteela aka Naịjiria jị arịọ arịrịọ ka mba ndị gbara ya okirikiri gbochilata mbubata ahịa adigboroja nakwa ntụbata ngwaahịa n'ụzọ ezighi ezi.
content_849	Mana mmechi 'border' bụ iji wee gbaa ụzọ owere mgba ka o wee chie.
content_849	Iwe Gbajabiamila
content_849	Onyeisi ụlọ omeiwu nta bụ Femi Gbajabiamila agbarụọla ihu etu ndi isi ọrụ nchekwa ụfọdụ siri gbajọọ ọgbakọ ọ kpọrọ iji chọọ ụzọ a ga-esi wulite nchekwa na Naịjiria.
content_849	Gbajabiamila kwuru na ọ gbara ya gharịị etu ndị isi agha, nke ndị agha ụgbọelu na nke ndị ụgbọmmiri si hapụ ịbịa ọgbakọ ahụ kama zite ndị nnọchịanya.
content_849	N'okwu ya: "Nke a gosiri na onweghị ihe ha ji ụlọomeiwu a kpọrọ."
content_849	Etu Boko Haram si gbuo onyeisi agha na ndịagha atọ
content_849	Gọọmenti Naịjirịa ga-atụhapụ ndị  Boko Haram
content_849	"A ga m akọrọ onyeisiala Muhammadu Buhari ihe a ka ọ mara etu a ga-esi lebaa ya anya."
content_849	Gbajabiamila rịọrọ onyeisi ndị uweojii bụ Mohammed Adamu nakwa onyeisi ngalaba na-ahụ maka mbata ndị mmadụ na Naịjirịa bụ Muhammad Babandende mgbaghara.
content_849	Ọ chụghachiri ndị bịara ịnọchite anya ndịisi ndị agha, ma yigharịa ọgbakọ ahụ ka ọ dịzie ụbọchị Monde, abalị iri abụọ na atọ nke ọnwa Sepụtemba.
content_849	Amerịka ga-aga Saụdi
content_849	Onyeisi ndịọrụ nchekwa Amerịka bụ Mark Esper na onyeisioche otu jịkọrọ ndịagha Amerịka bụ Joseph Dunford
content_849	Mba Amerịka ekpebiela na ha ga-eziga ndị agha ha na mba Saụdi Arebia dịka a tụrụ ogbunigwe abụọ na ụlọọrụ na-amịpụta mmanụ agbidi na mba ahụ.
content_849	Dịka onyeisi ọrụ nchekwa Amerịka bụ Mark Esper si kwuo, ọrụ ndị agha ahụ ga-abụ ịga gbochi ọgbatauhie.
content_849	Mana ka ọ dị ugbua, amabeghi ndị agha mmadụ ole a ga-eziga njem ahụ.
content_849	Amerịka na Saụdi Arebia na-ebo mba Iran ebubo maka ịtụ ogbunigwe abụọ ahụ, mana otu ndị oyi egwu a kpọrọ Houthi rebels sị na ọ bụ ha tụrụ ya.
content_849	Mourinho ọ ga-aga Real Madrid
content_849	Jose Mourinho
content_849	Onye nkuzi a ma ama bụ Jose Mourinho agwala ndị mmadụ ka ha ghara ịkpọ ya aha gbasara ịnaghara Zinedine Zidan ọrụ na Real Madrid.
content_849	Mourinho gwara ụlọọrụ ntaakụkọ dị na Spen a kpọrọ Deportes Cuatro na Zidan abụghị onye a ga-eleda anya ma abịa na nkuzi bọọlụ.
content_849	Jose Mourinho alaala
content_849	Mourinho ọ bụzị agịdị jolof?
content_849	Zinedine Zidane na mmadụ atọ ndị a e nwere ike ịnọchi Jose Mourinho?
content_849	O kwuru na agbanyeghi otu ihe si kwuru na ihe ajọghị njọ n'otu bọọlụ Real Madrid ugbua dịka ndị mmadụ si eche.
content_849	Ọ kọwakwara na ihe ka ya mkpa ugbua bụ ịmụta asụsụ Jamini maka adịghị ama ama o nweta ọrụ na mba ahụ n'ọdinhu.
content_849	Asụsụ Jamani ga-abụ asụsụ nke isii Mourinho ma asụ.
content_849	Gee nkeji ebe a:
content_849	Akụkọ ndị ọzọ ga-amasị gị:
content_849	Ndị uweojii akpụpụtala onye ha ji maka ogbugbu ụmụwaanyị na Port Harcourt
content_849	Ihe anyị ji kpọọ oku ka gọọmentị etiti mee Air Peace 'national carrier' - Anambra state Assembly
content_849	'National Live Stock Transformation Programme' abụghị Ruga - Ọnụ na-ekwuru Umahi
content_849	Ụlọikpe akụpụla akwụkwọ Otti gbara Ikpeazu maka ntuliaka gọvanọ
content_849	Ihe nkiri ga-amasị gị:
content_850	Allen Onyema
content_850	Allen Onyema
content_850	Onye nwe ụlọọrụ Air Peace bụ Allen Onyeama agwala BBC Igbo etu o si dozi nsogbu kwarapụ (quit notice) nke ndị Ugwu nyere ndị Igbo bi na be ha n'afọ 2017.
content_850	O jikwa ohere a wee kọọ ka o si kpọrọ Mohammed Danjuma (Onyeisi Arewa Transformation and Empowerment Initiative) gaa ị ga-kpe udo na be Nnamdi Kanu maka ya bụ kwarapụ.
content_850	A na-akpachapụ ndị Igbo na Naịjirịa - Chukwuemeka Ezeife
content_850	Nnamdi Kanu chị ọkụ mmụọ abịa
content_850	'O nweghi ihe gbasara anyị na njem Nnamdi Kanu' - Lai Mohammed
content_850	- Onyema kwuru na ya na Danjuma natara ohere n'aka onyeisiala Muhammadu Buhari tupu ha agawa ị gwa Kanu ka o medalata obi.
content_850	- O kwurukwara na Kanu nabatara ha ma kwete ka ọ zụọ ndị otu ya makana ọ chọghị ka ndị otu ya were mkpari na-eso etu esi achọ ihe ha na-achọ.
content_850	- O kwuru na Nnamdi Kanu gwara ya na ọ hụrụ ka o si zụọ ndị nọ na Niger Delta, ma kwuo na ọ ga-anụrụ okwu ya bụ Onyema.
content_850	- Ọ gara n'ihu kwuo na Nnamdi Kanu kpọpụtara nwanne ya nwoke nke nta ka o nye aka chịkọta ndị Ipob maka ndị America ọ kpọtara ka ha nye ha ọzụzụ.
content_850	- Allen kwuru na ọ gaghị ekwucha ihe niile ya na Kanu kpara.
content_850	Lee ka ọ ha ya n'ọnụ ebe a
content_850	Ejidela otu na-agba mgbere nwa ọhụrụ
content_850	Ndị uweojii na Legọs anwụchiela ụmụ nwaanyị abụọ na-ere nwa ọhụrụ na mpaghara Ejigbo na steeti ahụ.
content_850	Ha napụkwara ụmụ nwaanyị ahụ otu nwa nwoke ọhụrụ ma kuga ya n'ụlọọgwụ maka inyocha ya ahụ.
content_850	E nyere aha nwaanyị abụọ ahụ dịka Gift Michael na Florence Nkem Douglas.
content_850	Ha kọwara na ha na-ere ụmụ aka site na puku narị ise rue otu nde site maọbụ nwa nwoke ka nwa nwaanyị.
content_850	Ebe ọzọ na Naịjirịa
content_850	Ọtụtụ ehi na-agagharị n'ime obodo Enugu
content_850	Mmadụ abụọ anwụọla ebe mmadụ isii ndị ọzọ merụrụ ahụ mgbe ndị omekome wakporo otu obodo di na Adamawa steeti
content_850	Ndị uweojii ekwuola na ọ bụ ndị ohi ehi kpara ya bụ mkpamkpa n'okpuruọchịchị Numan na steeti ahụ
content_850	N'ofesi,
content_850	Ndị mmadụ na mba Ijipt emeela ngagharịiwe nke ụbọchị abụọ megide onyeisiala ha bu Abdul Fattah Al-Sisi nke ha sị ritue n'ọchịchị.
content_850	Ndị uweojii gbara ha anwụrụ anya mmiri iji chụsasịa ha ma nwụchie ụfọdụ n'ime ha.
content_850	Gee Nkeji ebe a
content_850	Soyinka akatọla gọọmenti etiti
content_850	Ọ bụ ihe mere ede ji bee nwii dịka ode akwụkwọ a ma ama bụ Wole Soyinka chịrịla wunyere gọọmenti Naijịrịa.
content_850	Soyinka kwuru na ebubo ọhụrụ e boro onye nchịkọta 'RevolutionNow' bụ Omoyele Sowore metụtara imegide ọchịchị obodo, mpụ ego nakwa ihe ndị ọzọ adabaghị ma ncha.
content_850	Sowore abanyela ofe dị ọkụ ka ụlọikpe nabatara ekpere DSS?
content_850	Ndị ntoroọbịa ha kwenyere na ngagharịiwe Sowore hibere?
content_850	O kwuru na agwa a yiri agwa onye isi kopuru ekopu.
content_850	Soyinka katọrọ ebubo a n'akwụkwọ ozi o degaara ụlọ mgbasaozi 'Channels' n'ụbọchị Satọde.
content_850	Cheta na ka Omoyele Sowore ka nọ n'aka ngalaba nchekwa Naịjirịa akpọrọ "Department of State Security" (DSS) kamgbe a nwụchiri ya ihe karịrị abalị iri anọ gara aga.
content_850	Gọọmenti etiti kpụpụrụ Sowore ụlọikpe ebe ha boro ya ebubo ruru asaa.
content_850	DSS sịbụ ka enye ha ohere ijide Sowore ruo abalị iri itoolu mana ụlọikpe nyere ha ohere ijide ya ruo abalị iri anọ n'ise.
content_850	Sowore bụ onyeisi ụlọọrụ mgbasa ozi 'Sahara Reporters' ma bụrụkwa onye ji ọkọlọtọ 'African Action Congress' wee zọọ oche onyeisiala na ntuliaka 2019.
content_850	'Mmeri Ihedioha sị n'aka Chineke' -Onye enyemaka ya
content_850	Ọnụ gọvanọ Emeka Ihedioha bụzị sọ ọchị ọchị
content_850	Ọṅụ juru elu na ala n'Imo Steetị n'ụbọchị Satọdee dịka ụlọikpe ntuliaka weliri aka Emeka Ihedioha dịka onye tuuru ugo n'ezie na ntuliaka gọvanọ e mere n'ọnwa Maach afọ a.
content_850	Chibuike Onyeukwu bụ onye enyemaka Ihedioha gwara BBC Igbo na mmeri a kwesiri ịbụ ohere mmadụ niile ga-eji bịakọta ọnụ ka e dozie Imo steeti.
content_850	Ụlọikpe kachasị ekpebiela na ikpe amaghị Gọvanọ Ihedioha
content_850	M ga-edozi ihe mebiri emebi n'Imo steeti - Emeka Ihedioha
content_850	Uche Nwosu, Ifeanyi Ararume na Hope Uzodimma bụ ndị wepụrụ okwu ntuliaka ahụ n'ụlọikpe na-arịọ ka a kagbuo mmeri Ihedioha.
content_850	Ha boro ebubo na mmeri Ihedioha dara iwu na-achịkọta mmeri ntuliaka na Naijirịa.
content_850	Osote onyeisiala Yemi Osinbajo
content_850	Osote onyeisiala bụ Yemi Osinbajo ekwuola na ịkwalite ịdịkọnotu n'ime ndịiche bụ ụzọ kacha mfe Naịjiria ga-esi nweta ọganihu.
content_850	N'okwu ya na mahadum Osun steeti n'ụbọchị Satọdee, Osinbajo kwuru na ihe mmụta pụrụ iche juru na ndụ Nnamdi Azikiwe, Ahmadu Bello, na Obafemi Awolowo bụ ndị ndu Naịjiria n'oge gboo.
content_850	O kwuru na mmadụ atọ ndị ahụ si mpaghara dị icheiche mana ha na-ekwekọrịta mgbe ọbụla okwu maka Naịjirịa malitere.
content_850	N'ofesi, Ọgbakọ mbaụwa bụ 'United Nations' anabatala atụmatụ udo nke ndị otu oyi egwu a kpọrọ Houthi Rebels na mba Iran wepụtara.
content_850	Ndị otu a na-ekwu na ha ga-akwụsi imebisi akụrụngwa e ji amịpụta mmanụ agbidi na Saụdi Arebia ma ọ bụrụ na mba Saudi kwụsị itụ ha ogbunigwe.
content_850	N'egwuregwu David meriri Goliath ọzọ mgbe ndị otu bọọlụ Granad nke mba Spen ji ọkpụ goolu abụọ dụkpọọ ndị Barcelona anya n'abalị Satọdee.
content_850	Nwaafọ Naịjiria bụ Ramon Azeez so na ndị nyere goolu na asọmpi ahụ.
content_850	Lionel Messi na Suarez emenwughị ihe ọbụla iji zọpụta oyu ha bụ Barcelona.
content_850	Akụkọ ndị ga-amasị gị
content_850	'Onye ọbụla na-ebu ọgwụ ike na-egbu ndị mmadụ' - Onyeisi Air Peace
content_850	Gabon Camp dị n'Enugwu sị na gọọmentị agbakụtala ha azụ kemgbe 1970
content_850	Ndị uweojii akpụpụtala onye ha ji maka ogbugbu ụmụwaanyị na Port Harcourt
content_850	West Ham etiela Man United ka ịgba udubonch
content_850	Ihe nkiri ga-amasị gị:
content_851	Ndi mmadu no ebe ụlọakwukwo a dara
content_851	Ụlọakwụkwọ nke di na Kenya adakwasịla ihe karịrị ụmụakwụkwọ iri na abụọ ebe ụmụaka asaa n'ime ha anwụọla.
content_851	Onyeisi ndi uweojii bụ George Seda kwuru na ụlọakwụkwọ akpọrọ Precious Talent Top School bụ nke eji gbamgbam na osisi rụọ dakwasịri ụmụakwụkwọ a.
content_851	Ụlọ adaala n'Abraka, Delta steeti
content_851	Igwe eji rụọ ụlọ dara n'Onitcha esighị ike - Engr. Aniekwena
content_851	Onye na-elekọta ya bụ uloakwụkwo bụ Moses Wainaina kwuru na ọ bụ olulu egwuru n'akuku ya bụ ụlọakwụkwo mere ka ọ daa.
content_851	O kwukwara na ọnu ọgụgụ ụmụakwụkwọ na-amu akwụkwọ ebe ahu ruru nari asatọ (800) kama ka ọ dị ugbua nanị mmadụ iri abụọ ka ha ma ebe ha nọ.
content_851	Ọ kọwara na nke a bu maka na otutu ụmụakwụkwọ gbara ọsọ gbaga na mpaghara Dagoretti mgbe ụlọakwụkwọ a daara.
content_851	Ụlọrụ gbata gbata Red Cross Kenya kwuputere nke a n'akara twitter ha ma na-ekwu na akpọgala ụmụakwụkwọ anọ ụlọọgwụ gọọmenti Kenya.
content_851	Ọnye nnọchite anya gọọmenti bụ Cyrus Oguna bịara ebe ihe a mere kwuru na ebugala ụmụakwụkwọ ruru iri ise na asaa (57) kamgbe ụlọ ahụ dachara.
content_851	Ụlọọrụ mgbasaozi NTV dị na Kenya wepụtara onyonyo gosiri ebe onye ozi gọọmenti ahụ bụ Cyrus Oguna na-agwa ndị natakaụkọ okwu ma na-ekwe ndị nne na nna ụmụakwụkwọ ahụ nkwa na gọọmenti ga-
content_851	akwụ ego ụlọọgwụ ụmụ ha ọdachị a metụtara.
content_851	Anyị ka ga-ewetere ụnụ akụkọ a n'uju.
content_852	Ndị na-achọ nnwereonwe Biafra
content_852	Onye na-ahu maka mgbasa ozi ndị Ipob bụ Emmanuel Powerful ekwuola na ha na ndị Gọvanọ ọwụwaanyanwu agaghị enwe mkparita ụka ọbụla n'ihi na ndị gọvanọ ọwụwaanyanwụ na-agba ha mgba okpuru.
content_852	O kwukwara na oge ndi Govanọ nwere ohere ka ha nwee mkparịta ụka agaala.
content_852	Nkea na abia dịka gọvanọ Ebonyi steeti bụ Dave Umahi kwuru na ndị gọvanọ ọwụwa anyanwu adila njikere ha na Ipob inwe nzụkọ ka ụdo chia na izuụka abụọ gara aga.
content_852	Ihe 5 Allen Onyema gwara Nnamdi Kanu
content_852	Ipob emeghi 'pịm' ka Buhari wuchiri Japan
content_852	Kama Emmanuel Powerful kwuru na ndị Gọvanọ ọwụwa anyanwu bụ ogbatauhie megide ọchịchọ Biafra.
content_852	Mazi powerful kwuru na ihe kacha mkpa ugbua bụ ihu na ha nwetere 'Biafra'.
content_852	Ọ ga-kwara n'ihu kwuo na ndị Ipob dị njikere maka mmachi amachiri ha ma kwuo na ha ga-enwe ndidi n'ọchịchọ Biafra.
content_852	Emmanuel Powerful kwuru na ha na akwado maka njem onyeisi ha bụ Nnamdị Kalu ga-eme na Washongton DC nke dị n'Amerịka.
content_852	Powerful kwuru na njem a ga enyere aka inwete Biafra.
content_852	Agbaraka egbuola ehi n'Ondo
content_852	Anyị nụrụ na egbeigwe agbagbuola ehi dị iri atọ na isii n'ọhịa arụsi dị n'okpuruọchịchị Ijare, Ifedore.
content_852	Ọnụ na-ekwuru ndị uweojii na Steeti ahụ bụ Femi Joseph kwetere na ọ bụ ọnwụ chị ha ka ha nwụrụ.
content_852	Eze obodo bụ Wemimo Olaniran sị na ọ teela aka adọwara ndị Fulani na-achị ehi aka na ntị maka ị ba na ya bụ ajọ ọhịa.
content_852	O kwukwara na ọnweghị onye ga-emetu ehi ndị ahụ aka ebe ahụ were ree.
content_852	Olaniran sị na ọ bụ nsọala ị ba na ya bụ ọhịa.
content_852	Ihe ndị sayensị nwere ikwu
content_852	Ndị Sayensi na-ekwu na ọ bụ amụma gburu ehi ndị a.
content_852	Onyenkuzi Fịziks na mahadum Naijirịa bụ Mbunwe Muncho Josephine na-akọwa na amụma nwere ụzọ o si aga ma kwuo na ihe ọbụla nọ na ya bụ ụzọ ga-ezute ike amụma.
content_852	Mbunwe kwuru na ọ bụrụ na ehi ndi a kwụọtọ na ha nwere ike idị ndụ mana ọ bụrụ na ha dinara adina, ha ga-anwụ.
content_852	Ọ sị na ọ ga-adị mma ka achọpụta ụzọ amụma a si aga were zere ya n'oge ụdụmmiri.
content_852	Nwoke agbagbuola nna ya n'ọhịa nta
content_852	Na mba Itali, otu nwoke agbagbuola nna ya na ọhịa nta.
content_852	Nke a abụghị mbụ ndị mmadụ na egburikọta onwe ha n'ọhịa nta na mba ahụ nke bụ na Minista na ahụ maka gburugburu bụ Sergio Costa, akpọọla oku ka amachie ịgba nta na mba ahụ.
content_852	Nwoke ahụ akpọghị aha ya na nna ya gbara afọ 34 ebe nna ya dị afọ 55.
content_852	Ha abụọ gara ị gba nta n'ọhịa iwu machiri ịgba nta mgbe ihe a mere n'ọhịa dịketere Postiglione.
content_852	Arsenal 3 - 2 Aston Villa
content_852	Arsenal ji ọkpụ atọ asatara otu gbajie Aston Villa aka n'asọmpi Premia lig ụbọchị sọnde.
content_852	Aubameyang zọpụtara ndị Arsenal mgbe ọ fọrọ nkeji isii ka ọge gwụ mgbe ha na-agba onwe ha onye naba onye naba.
content_852	Arsenal zọrọ isi onwe ha azọ na ya bụ ọnọdụ ọkacha sị ebe ha dị mmadụ iri maka nchụpụ achụpụrụ onye otu ha bụ Maitland-Niles na ọkara nke ikpe azụ.
content_852	Gee akụkọ niile a na nkeji
content_852	Akụko ga-amasi gị
content_852	'Onye ọbụla na-ebu ọgwụ ike na-egbu ndị mmadụ' - Onyeisi Air Peace
content_852	Liverpool agbariela akwammiri 'Stamford' ndị Chelsea
content_852	Arsenal azaala 'nna m agụ' taa
content_852	Gabon Camp dị n'Enugwu sị na gọọmentị agbakụtala ha azụ kemgbe 1970
content_852	Lee ihe nkiri ga-ekuziri gi ihe
content_853	Ụlọ na-agba ọkụ
content_853	Ọkụ ọgbụgba agbala isi ụlọọrụ Unity Bank nke dị na Victoria Island, Legọs taa bụ Monde.
content_853	Ndị ụlọrụ ahụ kwuru na ya bụ ọkụ ọgbụgba bidoro n'ụtụtụ monde ,ebe ọrụ mmenyu ọkụ emeyụtụla ya dịka ha si depụta n'akara twitter ha.
content_853	Onweghi onye nwụrụ n'ime ọkụ tanka agbara ọkụ na Legọs
content_853	Ọkụ agbagbuola mmadụ anọ n'okporouzọ
content_853	Ha depụtara na onweghị onye nwụrụ na ọkụ ọgbụgba ahụ, nchọpụta ha mere na-egosi na onweghị ụlọahịa dị n'akụkọ o metụtarala.
content_853	A mabeghị ihe kpatara ya bụ ọkụ.
content_853	Ihe onyonyo ọtụtụ ndị mmadụ na-egosi ka ụlọọrụ si na-agbaọkụ.
content_853	Lee ụfọdụ ihe ha gosiri na twitter.
content_853	@realsaintfamous narịọ ka enyemaka bịawa ozigbo maka mmenyu ọkụ.
content_853	Ihe onyonyo a na-egosi ndị ọrụ mmenyu ọkụ ebe ha na-agba mbọ ịmenyu ya bụ ọkụ.
content_853	Anyị ga na-ewetara ụnụ akụkọ a ka o si aga.
content_854	Abịa na Naịjirịa Cosmas Maduka so n'ime ndị kachasi nwee ego.
content_854	Na mkparịta ụka ya na BBC Igbo nwere, Maazị Maduka sị na itinye uche n'ihe ọ na-eme so n'ihe mere ya ji bụrụ onye ọ bụ taa.
content_854	O kwukwara na ya enweghi TV na be ya, nke a mere na onweghi ka emume a na-eme na TV gbochie ya ime ihe dị ya n'uche.
content_854	Gee ya ntị.
content_854	Akụkọ ga-amsị gị:
content_855	Ikpe Naịjirịa na P&ID
content_855	Abubakar Malami, ọkaiwu ukwu nke gọọmentị etiti.
content_855	Abubakar Malami, ọkaiwu ukwu nke gọọmentị etiti.
content_855	Ndị nnọchite anya gọọmentị etiti awụchiela na mba UK maka okwu gbasara akwụkwọ ụlọọrụ P&ID gbara Naịjirịa na-asị ka a kwụọ ha ijeri naịra itoolu na ụma.
content_855	Okaiwu ukwu nke gọọmentị etiti bụ Abubakar Malami, Mịnịsta mgbasa ozi bụ Lai Mohamed, na onyeisi ndị uweojii bụ Mohammed Adamu so wee mee njem a.
content_855	Akụnaụba Naijiria na-achọ ndakpọ - Emir Sanusi
content_855	Gọọmenti Britain ga-arụ ụlọ mkpọrọ na Naijiria
content_855	Ụmụ Naijiria ewerela iwe mebie ihe n'ọdọ ahịa Shoprite, PEP
content_855	Ndị ọzọ gụnyere onyeisi ụlọakụ etiti bụ Godwin Emefiele, osote onyeisi ndị uweojii bụ Ibrahim Lmorde, na onyeisi ngalaba na-ahụ maka mgbochi nrụrụaka (EFCC) bụ Ibrahim Magu.
content_855	Ha gara ịmata ka a ga-esi jiri nwayọ dozie esemokwu dị n'etiti gọọmentị na ndị P&ID.
content_855	Ụlọọrụ Thomas Cook ekubiela
content_855	Ụlọọrụ Thomas Cook nwere ụgbọelu dị iri itoolu na anọ
content_855	Njinji ejiela n'obodo Eliza dịka ụlọọrụ na-ahụ maka ime njem a kpọrọ Thomas Cook pịachiri ọrụ n'ụbọchị Mọnde.
content_855	Ụlọọrụ Thomas Cook nke malitere kamgbe afọ 1841 so n'otu ụlọọrụ a ma ama maka ịhaziri ndị mmadụ njem ụgbọelu ha.
content_855	Ọ dị ọtụtụ ihe mere ka ya bụ ụlọrọụ pịachie mana nke bụ isi sekpụ ntị bụ okwu ego.
content_855	Lee steeti 21 ndị bụ agaaga na Naịjirịa - UK
content_855	India, UK na Europe amachiela ụgbọelu Boeing 737 Max
content_855	N'ọnwa Mee afọ a, ụlọọrụ Thomas Cook kwupụtara ọghọm ruru otu ijeri paụnd na ụma ise (£1.5 billion).
content_855	Mbọ ikpeazụ ụlọọrụ ahụ gbara ka ha mara ma gọọmentị a ga-agbazinye ha ego dị narị nde paund abụọ na iri ise (£250 million) kụrụ afọ n'ala.
content_855	Nke a mere ka ụlọọrụ ahụ kubie.
content_855	Peter Fankhauser, onyeisi ụlọọrụ Thomas Cook
content_855	Onyeisi ya bụ ụlọọrụ bụ  Peter Fankhauser kwuru na mmechi ha wutere ya n'obi nke ukwuu.
content_855	Mmechị ụlọọrụ ahụ ga emetụta ọrụ ndị mmadụ ruru puku iri abụọ na abụọ nke puku itoolu n'ime ha bụ ndị mba UK.
content_855	Gọọmentị Abịa akwụbeghi ndị dọkịta ụgwọ
content_855	Okezie Ikpeazu were oche ọchịchị Abia Steeti n'afọ 2015
content_855	Ndị dibia bekee na-arụ ọrụ na Abia State University Teaching Hospital eribeghi ụgwọ ọnwa kamgbe ọnwa iri na atọ gara aga.
content_855	Nnamdi Irondu bụ ọnụ na-ekwuru otu jịkọrọ ndị dibia bekee ahụ gwara BBC Igbo na ha-agbaala abụbụ ọrụ ugboro ugboro mana nke ahụ emeghi ka ọnọdụ ha gbanwee.
content_855	Ndị nkuzi Abia Steeti ha ka nọ n'abụbụọrụ?
content_855	'Ikuku' ekuola ndị Abia dịka Chinedum Orji bụrụ onyeisi ụlọomeiwu ha
content_855	BBC Igbo kpọtụụrụ onye kọmishona na-ahụ maka mgbasa ozi n'Abia Steeti nakwa onyeisi ọrụ ntaakụkọ gọvano Okezie Ikpeazu bụ Onyebuchi Ememanka ka ha tinye ọnụ n'okwu ahụ mana ha azabeghị anyị ruo ugbua.
content_855	Veberde a ga-ala?
content_855	Ernesto Valverde, onye nkuzi ndị Barcelona
content_855	Onye nkuzi ndị otu bọọlụ Barcelona bụ Ernesto Velverde chị obi n'aka ugbua n'ihi ọnyụpa ndị otu ya na-agba.
content_855	Ngwongwo e jiri mara Barcelona akụwasịala
content_855	Barcelona bụ ndị nke asatọ na tebulu La liga ugbua nke mere ka ndị mmadụ na-ekwu na a ga-achụ Velverde n'ọrụ.
content_855	Gee nkeji ebe a:
content_855	Ihe nkiri ga-amasị gị:
content_856	Onye bụbụ Gọvanọ Anambra steeti bụ Ọkwadike, Chukwuemeka Ezeife kwuru na ntuliaka onyeisiala 2013 ga-ekwu ka Igbo a ka ga-anọ na Naịjirịa.
content_856	Na mkparịtụka ya na BBC Igbo nwere ụbọchị Monde Ọkwadike ndị Igbo sị na ndị okenye Igbo ga-akwụnyere Ipob ma ha mechecha ihe niile ha kwesiri ime ghara ịnwete ọkwa onyeisiala Naịjirịa na 2023.
content_856	Ihe 5 Allen Onyema gwara Nnamdi Kanu
content_856	'Anyi enweghị efe ndị Gọvanọ ọwụwa anyanwụ' - Ipob
content_856	Ọ sị na "Ọ bụrụ na anyị mechaa ihe niile anyị kwesiri ị me, jikọ onwe anyị ọnụ ga-zọọ ọkwa onyeisiala, ha sị na ha agaghị enye anyị maka na anyị bụ Igbo, mara na anyị agaghịziị abụ Naịjirịa".
content_856	O kwukwara na ndị Okenye ndị Igbo na-ekwu na Igbo ga-erite uru na-azụmahịa maka na Naịjiria dị ọtụtụ na ọ bụ ya bụ ihe ji ha ikpebi ịpụ na Naịjriịa.
content_856	Nnamdi Kanu bụ onyeisi ndị Ipob
content_856	Ọ sị na agbanyeghị na nke bụ uche obi ya, mana ọtụtụ mmadụ na-ekwu ya.
content_856	Goddy Uwazuruike bụbu onyeisi otu a kpọrọ 'Aka Ikenga' mgbe kwenyekwara n'ihe Ọkwadike kwuru.
content_856	Uwazuruike sị na "2023 Igbo ga-akwụsi ike. Ihe ọ masịrị ha mee. Anyi ga-enweteriri ọchịchị a, ọ bụrụ na anyị enweteghị ya, anyị emee ihe Ọkwadike kwuru".
content_856	Akụkọ ndị ga-amasị gị
content_856	'Anyi eriela N30,000 ụgwọ opekata mpe' Ndị ọrụ Gọọmentị
content_856	Ụlọakwụkwọ adagbuola ụmụakwụkwọ 7, e bugala ụmụakwụkwọ 57 ụlọọgwụ
content_856	Lee ka ọkụ si gba isi ụlọọrụ Unity Bank dị na Lagos
content_856	'I ga-alụ m' aghọọla 'lawa na ndokwa'
content_856	Ihe nkiri a ga-amasị gị
content_857	Ndị na-agba chaa chaa na-asị na 'e tinye okwe e rie okwe, onye ụjọ ababa' mana ha amaghị ọghọm dị na ya.
content_857	Nyocha BBC mere na mba Yuganda gosiri na ego ndị na-agba chaa chaa na-etinye na-akarị nke ha na-erite.
content_857	Nke mere gọọmentị mba ahụ na-achọ ụzọ ha ga-eji ebelata ụmụokoroọbịa ị na-agba chaa chaa.
content_857	Kirie ka ị hụ mpụtara dị n'ime nyocha a.
content_858	Omoyele Sowore bụ onye ndu pati African Action Congress
content_858	Ngagharịiwe 'RevolutionNow' ka a na-atụ anya ịmalite n'ụbọchị ise nke ọnwa Ọgọstụ 2019
content_858	Ụlọikpe n'Abuja sị ka atọhapụ Omoyele Sowore bụ onye nwe ulọọrụ ntaakụkọ Sahara Reporters.
content_858	Na mkpebi o mere n'Abuja taa, ụlọikpe sị na gọọmentị wepụrụ akwụkwọ ha tinyere iji rịọ ka adọọtịe ọnọdụ Sowore n'aka ha.
content_858	Nke mere na ha enweghi ikike ijide ya gafee ụbọchị 45 iwu nyere.
content_858	Agbanyeghị na ụlọikpe si ka Sowore lawa, o kwukwara na o ga-ahanye akwụkwọ o ji eme ọpụpụ na mbata bu nke Bekee kpọrọ "passport" n'aka gọọment.
content_858	Ọ sịkwa na Ọkaiwu ya bụ Femi Falana ga-akpọtarịri ya mgbe ọbula ụlọikpe chọro ya.
content_858	Ụlọikpe mba Briten agbaghala Boris okwu
content_858	Ụlọikpe ukwu na mba Briten akagbuola atụmatụ Boris Johnson imechinata ụlọomeiwu mba ahụ nwamgbe nta maka na ọ dịghị n'iwu.
content_858	Johnson mechinatara ụlọomeiwu mba Briten izuụka ise ka Eze nwaanyị mba bụ Queen Elizabeth nwee ike kwado agụmaagụ ya maka ihe ọ chọro ime n'ọdị n'ihu.
content_858	Mana ụlọikpe jụru kwiki na ya bụ amụma adịghị na iwu, ịkwụsị ndị omeiwu ọrụ ha.
content_858	Ọkaikpe ụlọikpe ahụ bụ Lady Hale sị na " ajọ ihe ọ ga-ebutere obodo ahụ karịrị akarị".
content_858	Ndị ọrụ egwujiela mbazụ n'Abịa Poly
content_858	Ndi uweojii nọchiri ụzọ n'Abia Poly
content_858	Abia steeti Polytechnic Aba ewunrula ọkụ ọzọ ebe ndị ọrụ na-etimkpu na akwụbeghị ha ụgwọ ọnwa kemgbe ọnwa iri na isii.
content_858	Nke ka njọ bụ na ndị isiọrụ sị na ha nwa anwa gba abụbụ ọrụ, achụọ ha n'ọrụ, dịka onyeisi otu ndị ọrụ bụ Nwachukwu Chukwu si kwa BBC Igbo.
content_858	Otu ndị ọrụ a boro onyeisi ya bụ ụlọakwụkwọ bụ Eboh Eboh ọtụtụ ebubo nke gụnyere ịkụpịa ego ya bụ ụlọakwụkwọ n'ụzọ na-akwụghị ọtọ.
content_858	Ha bokwara Eboh na o riri ego isusu ndị ọrụ nke ruru nde narị Naịra abụọ am birikwa n'ụlọ oriri na nkwari kemgbe 2017 akpọrọ ya na ya bụ ọrụ.
content_858	BBC kpọkwara Mazi Eboh ka ọ zara ọnụ ya n'ebubo ndị a mana ọ zaghị ekwentị ya.
content_858	Nchekwa adịghị n'Abuja
content_858	Ndị ọkachamara na ọrụ nchekwa agwala onyeisi ndị uwe ojii bụ Mohammed Adamu ka o wepụ aka n'ụbọ na ụbọ ga-ebutere ya ọrịa.
content_858	Ndị otu a  ekweghị n'ihe Adamu kwuru na nchekwa dị n'Abuja dịka o si tuo n'ọnụ.
content_858	Ndị otu a gụpụtachara ihe ọjọọ niile mere n'Abuja nso nso a dika ntọ, ohi na arụ ndị ọzọ dịka ihe gosiri na nchekwa adịghị n'Abuja dịka Adamu turu n'ọnụ.
content_858	Mba UK, France na Germany eisiela ọnwụ na Iran nyụrụ ihe na-esi
content_858	N'ofesi, Iran etiela mkpu, gọọ maka ebubo mba Germany, France na UK na-ebo ha maka ịtu ogbunigwe na ebe a na-emepụta mmanụ agbidi na Saụdi Arabia.
content_858	Agbanyeghị na ndị ọchọngaloko Houthi ejirila ya bụ arụrụala nyaa isi,  mba ndị a ka na-ekwusi ike na ọ bụ Iran tụrụ ya.
content_858	A ga-amachi Rushịa n'egwuregwu mbaụwa?
content_858	Enwere ike ịmachi mba Russia n'egwuregwu mbaụwa ma ọ bụrụ na ha akọwataghị muchi muchi dị n'akwụkwọ nkọwa ha degara ndị World Anti Doping Agency.
content_858	Ndị otu a nyere Russia izu atọ iji kọwa nkagbu enwere na ya bụ akwụkwọ nkọwa maka ebubo ịkpacha anya nye ndị nnọchite anya ha ọgwụike.
content_858	Gee akụkọ ndị a na Nkeji
content_858	Lee ihe nkiri ebe a
content_858	Akụkọ ga-amasị gị
content_858	"O bụrụ na enyeghị Igbo ọkwa onyeisiala anyị akwụnyere Ipob" - Ezeife
content_858	Ọrụ akwụghị ụgwọ ndịọrụ na ABSUTH eruola ọnwa 13 - Ndị dọkịta
content_858	Nigeria na ụlọọrụ P&ID agala ikpe udo na UK
content_859	President Nana Akufo-Addo
content_859	Ndị ọrụ nchekwa na Ghana akọọla etu ha sị gbochie ndị ha si chọrọ ịnapụ ikike n'aka na-achi mba ahụ bụ Nana Akufo-Addo.
content_859	Ndị ọrụ nchekwa a banyere ọrụ n'ọnụ ụtụtụ ụbọchị Fraịde gara aga ma nwụchịkọ ndi a ha na-enyo bụ ndị ha sị na ha na-akpa nkata ịchụtu onyeisiala Ghana ma nọchịe anya ya.
content_859	Dịka akwụkwọ mgbasaozi ụlọ ọrụ Mgbasa Ozi wepụtara kwuru, ndị ọrụ nchekwa rụrụ ọrụ ha nke gunyere ime nyocha ma chopụta nke bụ eziokwu tupu amalite nwụchịkọ ndị a.
content_859	"Njem a ndị ọrụ nchekwa di iche iche tinyere aka na ya pịnyụrụ, nkata akpara iji chupu onyeisiala, bụ nke kaara itinye mba Ghana na ọgbaghara. "
content_859	Ọ bụ Maazị Kojo Oppong Nkrumah binyere aka n'akwukwọ mgbasaozi a.
content_859	Ndị a aka ji bụ Dọkịnta Frederick Yao Mac-Palm, onye ọkpụ egbe aha ya bụ Ezor Kafui na Bright Allan Debrah Ofosu.
content_859	Ụlọ ọrụ mgbasaozi sị "n'etiti ọnwa Juun na Ọgọọst nke afọ 2018, BB, bụ onye na-agara Dọkinta Mac-Palm ozi, gakwuru ụfọdụ ndị ọrụ nchekwa ka ha soro kpa nkata ichutu gọọment were ọnọdụ."
content_859	akụrụmgwa agha ndị nchekwa natara ndị a na-akpa nkata
content_859	E kwuru na ndị a mere nzukọ na nuzo na ebe akpọrọ Next Door Beach ma nwaa akụrụmgwa ha chọrọ iji mezuo ebumnuche ha na gburugburu Laboma Beach.
content_859	Ngwaagha a ndi ọrụ nchekwa natara ha gunyere egbe nkenke akpụrakpụ na ọbọ mgbo ya, egbe nke emere n'ofesi na ọbọ mgbo abụọ, ihe na akwụ anụrụ ọkụ atọ nakwa mma.
content_859	Ka akụkọ na foto ndị kpara nkata nakwa akụrụmgwa ha ruru soshal midia, ụfọdụ mmadu malitere ịjụ ma gọọment okwukwara nke bụ eziokwu maka nkata a ha si na ndị a kpara.
content_859	Ndi ọzọ na-aju maka akụrụmgwa ndị egosiri o zuru ibuso ndị agha Ghana agha.
content_860	Ndị bi n'okpuruọchịchị Ogbaru dị n'Anambra steeti ka na-ebe akwa maka etu idemmiri si emenyu ha anya na be ha.
content_860	Ụfọdụ pụtara na twitter na-etimkpu ka gọọmenti mara ihe emere ya bụ ọdachị tupu o gbuchasia ha.
content_860	Mgbe afọ 2019 bidochara, ngalaba gbata gbata Naịjirịa bụ "Nigeria Emergency Management Agency" kwuru na ide mmiri nke afọ a ga-abụ kpọcha kpọcha.
content_860	Lee ụfọdụ ihe ndị si ebe ahụ na-ekwu na Twitter
content_860	@EarthenwareJ kwuru na o si ebe ahụ ma na-arịọ ka gọọmenti gbata ọsọ enyemaka.
content_860	@okeugochris kwuru na ya bụ ihe abụghị ihe ọhụrụ ma na-ekwu na onweghị ihe gọọmenti ga-emeli maka ya.
content_860	@_chukwunonso_  kwuru na ọ chọrọ ka gọọmenti steeti ahụ gosi nwute ma nyere ndị bi ebe ahụ aka.
content_860	Ihe gọọmenti Anambra steeti na-eme maka ya
content_860	Kọmịshọna na-ahụ maka mgbazaozi na steeti ahụ bụ Don Adinuba kwuru na gọvanọ Willie Obiano gara Ogbaru na mbido afọ a wee rịọ ndị Ogbaru ha ga n'ụlọ nchekwa ewepụtara ha na mkpumkpu ala ma mmiri ozizo bidocha, ebe  idemmiri agaghị ezute ha.
content_860	Don kwuru na gọvanọ Obiano gwara ha ha nọrọ ebe ahụ ruo mgbe ọnwa Sepụtemba ga-agwụcha, ka idemmiri kwụsị tupụ ha alaghachị be ha.
content_860	Mgbe anyị jụrụ ya maka ebe ụlọ nchekwa ndị a dị , o kwuru na ọ dịka aja. Anyị wee gwa ya si ya ya akpọpụta ebe ndị ha dịgasị.
content_860	Ọ kpọpụtara Ihiala, Ozubulu, na Onitsha were na-ekwu na onyeisioche okpuruọchịchị Ogbaru bụ Arinze Awogu ga-akpọpụtara anyị ha niile.
content_860	Anyị na-akpọ Arinze n'ekwenti mana ọ zabeghị, anyị ka ga na-anwa ịnweta ya.
content_860	Ụlọakwụkwọ niile nọ n'obodo atani buzị nke kpọchiri akpọchi n'ihi na mmiri etochiela ụlọakwụkwọ ha.
content_860	Mmiri ahụ sitere n'oke osimiri Niger ekwobata, malitere ihe dịka izu uka abụọ gara aga oge o bidoro towe n'ike n'ike.
content_860	Ọtụtụ mmadụ gwara BBC Igbo na ọ bụ eziokwu na gọọmentị dọrọ ndị mmadụ aka na ntị ka ha gbapụ ọsọ na ya bụ idemmiri na-abịa, mana ha kwuru na ha enweghị ebe ha ga-agbaga.
content_860	Kamgbe mmịrị ahụ kwobatara n'obodo Odekpe n'Atanị, ndị o riri ụlọ ha eburula ngwongwo ha gbaga na Central school Odekpe, ebe gọọmentị sị ha nọrọgodi.
content_860	Ndị obodo gbatara ọsọ ndụ na Central school Odoekpe, ọkachasị ụmụnwaanyị na ụmụaka, sị na agụụ egbuola ha n'ihi na onweghi onye na enye ha nri.
content_860	Ha kwara arịrị na onweghị ihe ha wepụtara n'ụlọ ha tupu mmiri eburu ngwongwo ha.
content_860	Chinyere Nwakonwu, Ugochukwu na Catherine Ndubuisi kwara arịrị na akwa ha ji arahụ ụra, TV, fridge, oche, ego na nri oriri bụ nke mmiri a burugoro n'ụlọ ha.
content_860	Ọtụtụ ụlọ n'Atanị bụkwa nke mmiri bubara n'oke osimiri Niger.
content_860	Ụlọụka juru n'obodo abụọ ahụ ọkachasị Atanị na Ọdekpe, bụ nke mmiri tochiri mere na ndị ụka anaghịzị abịa ụka, ndị ụkọchukwu gbakwara ọsọ ndụ.
content_860	Na St Joseph catholic Church Atani, Kings ambassadors seminary Atani, ụlọụka central school Odekpe kpọchiziri akpọchi n'ihi na mmiri etochiela ya.
content_860	Ụmụakwụkwọ Oko polytechnic Atanị Campus akwarala ngwongwo ha laa be nne na nna ha, n'ihi na onye isi ụlọakwụkwọ ahụ bụ Rev Fr. Ogene nyere ha ezumike ngwangwa otu izuụka iji mara ma mmiri ahụ ọ ga-alaghachị ebe o siri kwota.
content_860	Ụmụakwụkwọ abụọ na-agụ akwụkwọ na ya bụ polytechnic bụ Chibuike na Obed kwuru na obi adịghị ha mma n'ihi na ezumike erughị eru mmiri ahụ butere, ga-emetụta ha n'ule ha kwesịrị ime.
content_860	Ndị Ọdekpe na Atani a dị n'Okpuru ọchịchị Ọdekpe, na-akpọ idemmiri "iju" n'olu ndị be ha.
content_860	Akụkọ ga-amasị gị
content_861	Okezie Ikpeazu were oche ọchịchị Abia Steeti n'afọ 2015
content_861	Okezie Ikpeazu were oche ọchịchị Abia Steeti n'afọ 2015
content_861	N'ọnwa Mee nke afọ 2019 ka akuko pụtara na-eji ndị nkuzi Sekọndịrị na Praịmarị ụgwọ ọnwa n'Abịa steeti, nke mere ha jiri gbaa abụbụ ọrụ.
content_861	Mana, ka a ka na-ekwu maka ha, akụkọ na-apụta ebe niile na ụgwọ a eji zuru ọtụtụ ngalaba gọọmentị ahụ.
content_861	BBC jụrụ ụfọdụ ndị ọrụ Abia steeti ka ha gwa anyị ihe mere ede jiri bee nwii.
content_861	Ndị nkuzi Abịa alaghachila ọrụ
content_861	Ọrụ akwụghị ụgwọ ndịọrụ na ABSUTH eruola ọnwa 13 - Ndị dọkịta
content_861	Ndị Nkụzi Sekọndrị
content_861	Otu onye nkụzi Sekondrị nke dị n'Aba kwuru na ha anatabeghị ụgwọ ọnwa kemgbe Jenuarị 2019.
content_861	Ọ choghi ka akpọọ aha ya.
content_861	Ndị Ezumike nka
content_861	Anyị kpọrọ otu onye ọrụ nke Abia steeti lara ezumike nka ka ọ kọrọ anyi ije ha na gọọmenti Abia steeti n'ịkwụ ha ụgwọ ọnwa.
content_861	O kweghị ka anyị kpọọ aha ya .
content_861	Kama ọ gwara anyị na ndị dị ka ya rụrụ ọrụ na 'Primary School' anatabeghi ụgwọ ezumike nka ha kemgbe ọnwa Aprel 2018.
content_861	Ebe ndi nke 'Secondary School' nke nọ n'ọkpụrụ steeti anatabeghị ụgwọ ezumike nka ha Kemgbe ọnwa Nọvemba 2017.
content_861	Ọ mekwara ka anyị ghọta na ụgwọ ọnwa opekatampe nke 2017 ekwesiri ịkwụ ha n'atụmatụ 'Harmonization' gọọmentị wepụtara esoghị n'ụgwo a na-akwụ ha.
content_861	Ndị ọrụ ụlọọgwụ ABSUTH
content_861	Dibia bekee
content_861	Onye ụlọọrụ ABSUTH gwara BBC na site n'ọnwa Ọgọstụ 2018 ma ruo ọnwa Sepụtemba 2019 na ọ bụ otu ugboro ka a kwụru ha ụgwọ ọnwa.
content_861	O kwukwara na ụgwo ọnwa a bụ nke Julaị 2018 na ha natara ya n'ọnwa Ọgọstụ 2019.
content_861	O kwuru na dịka o si dị, na Gọvano Abia Steeti bụ Okezie Victor Ikpeazu achọghi ima na eji ha ụgwọ.
content_861	O nweghi ngagharịiwe ndị ọrụ chọrọ ime n'Abia State - Obigwe
content_861	Ịga Abia state ga-agụ gị agụụ ma ị gụchaa akụkọ a
content_861	Ọ gwakwara BBC na mgbe ha gbara abụbụ ọrụ, na ọ bu arịrịọ onyeisi ha bụ Mazi Offia mere ka ha ji kwụsị ịgba abụbụ ọrụ.
content_861	Ọnye ụlo ọrụ ABSUTH a achọghi ka akpọo aha ya.
content_861	N'aka nke ọzọ,
content_861	Ọnye odeakwụkwọ mgbasa ozi gọvanọ Okezie Ikpeazụ bụ Onyebuchi Ememanka, kọwara na ọ bụghị gọọmentị steeti ka ọ dị n'aka ịkwụ ndịọrụ ABSUTH ụgwọọnwa.
content_861	Ememanka kwuru na ABSUTH bụ ụlọọgwụ fọrọ obere ka ha kwụrụ onwe ha.
content_861	Ọ kọwara sị: "Gọọmentị na-enye ha obere ego kwa ọnwa ka ha tinye n'ego nke ha na-enweta iji wee kwụọ ụgwọọnwa."
content_861	"Ọ bụ eziokwu na e ji ndị dọkịta ụgwọ mana amaghị m ọnwa ole e ji ha."
content_861	"Gọvanọ ahọpụtala onyeisi ọhụrụ maka ụlọọgwụ ahụ."
content_861	"Anyị na-eleba anya n'ụzọ a ga-esi mee ka ihe niile a bie."
content_861	Ememanka rịorọ ndị dọkịta ABSUTH ka ha ghara ịgba abụbụ ọrụ ọzọ.
content_861	Na mkparịtaụka ya na BBC Igbo nwere tupu emee ntiliaka nke 2019 Gọvanọ Ikpeazu kwuru na onweghị ụgwo ya ji.
content_861	Ọ bụzị anya ga-amara ma ihe ntị nụrụ ọ bụ eziokwu.
content_861	Akụko ga-amasi gị
content_861	Ọ bụrụ na enyeghị Igbo ọkwa onyeisiala anyị akwụnyere Ipob - Chukwuemeka Ezeife
content_861	Etu Ghana jiri gbochie 'ịnapụ' Akufo-Addo gọọment
content_861	Gabon Camp dị n'Enugwu sị na gọọmentị agbakụtala ha azụ kemgbe 1970
content_861	Ọ bụrụ na enyeghị Igbo ọkwa onyeisiala anyị akwụnyere Ipob - Chukwuemeka Ezeife
content_862	Samson Siasia bụbu onye ntuziaka ndị Super Eagles
content_862	Nke a bụ nke ugboro abụọ a na-atọrọ nne Siasia, nke mbụ bụ n'afọ 2015.
content_862	Onye nkuzi ndị otu Super Eagles nke Naịjiria n'oge gara aga bụ Samson Siasia na-arịọ ka a gbatara ya ọsọ enyemaka maka nne ya ndị ntọrị nwụụrụ kamgbe izuụka iri gara aga.
content_862	Kamgbe abalị iri na ise nke ọnwa Julaị ka ndị ntọ gara nwụrụ nne Siasia na mmadụ abụọ ndị ọzọ n'obodo ha dị na Bayelsa Steeti.
content_862	Akụkọ kwuru na ndị ntọrị ahụ kpọrọ nnukwu aha ego ha chọrọ ka a kwụọ ha tupu ha atọhapụ ndị a.
content_862	Fifa enyela Samson Siasia ọsọ ụwa ebighi ebi
content_862	Onye ntọ kwesiri ịnata ọgwụgwọ - Dibia bekee
content_862	Sịasịa sị n'obi agbawaala ya n'ihi na ahụ esichaghị nne ya ike bịa bụrụkwa na ndị uweojii amaghidi chaa chaa ndị tọọrọ ya.
content_862	N'okwu ya: "Onweghịzi ihe ọzọ m ma m ga-eme."
content_862	"Ndị uweojii kwuru na ọ rara ha ahụ ịchọta ndị ntọrị mere ihe a."
content_862	"A na m arịọ gọọmentị nakwa ala Naịjirịa nke m ji obi m niile fee, ka ha gbatara m ọsọ enyemaka".
content_862	Siasia kwuru na ya enwebeghị ọrụ ọbụla kamgbe afọ atọ gara aga, bịa tinyekwara mmachi nke otu Fifa machiri ya.
content_862	"Ihe niile agwụla m nnọọ ike."
content_862	Nke a bụ nke ugboro abụọ a na-atọrọ nne Siasia.
content_862	Nke mbụ bụ n'afọ 2015 ka ọ nọchara abalị iri na abụọ n'aka ha.
content_862	Atiku na Obi agaals "Supreme Court"
content_862	Uche Secondus, Abubakar Atiku, Peter Obi
content_862	Abubakar Atiku na Peter Obi na otu ndọrọndọrọ ọchịchị ha bụ PDP eburula okwu gbasara onye meriri ntuliaka onyeisiala nke e mere n'ọnwa Februwarị afo pụọ ụlọikpe kachasị na Naịjiria.
content_862	Cheta na ụlọ ikpe mkpesa kụpụrụ ebubo nrụrụaka ha boro onyeisiala Muhammadu Buhari na ndị otu ya bụ APC, ma kwuo na ọ bụ Buhari meriri ntuliaka ahụ n'ezie.
content_862	Nyenu anyị oche onyeisiala maọbụ Biafra
content_862	Aka chiburu Anambara Steeti bụ Chukwuemeka Ezeife ekwuola na ndị okenye Igbo nwekwara ike ịdọnyere ndị otu IPOB ukwu ma ọ bụrụ na oche onyeisiala Naịjirịa erughị ndị Igbo aka n'afọ 2023.
content_862	Ezeife onye e ji Ọkwadike mara kwuru na ọ bụrụ eziokwu na Naịjiri bụ otu, onye Igbo kwesiri inweta ọkwa onyeisiala na ntuliaka nke 2023.
content_862	Na be Eliza
content_862	Boris Johnson, Praịm Mịnịsta mba Briten
content_862	Ụlọikpe ukwu n'obodo Eliza ekwuola na mmechi e mechiri ụlọomeiwu mba ahụ adabaghị adaba.
content_862	Praịm Mịnịsta mba ahụ bụ Boris Johnson kwuru na ya ekwenyeghi na mkpebi ahụ mana ọ ga-ehubere ya isi.
content_862	Gee akụkọ ndị na nkeji:
content_862	Akụkọ ndị ọzọ ga-amasị gị:
content_862	Ihe 5 Allen Onyema gwara Nnamdi Kanu
content_862	Ụlọikpe sị ka a tụghapụ Sowore
content_862	Okezie Ikpeazu o ji ndị ọrụ gọọment Abia state ụgwọ akwụ akwụ?
content_862	Ihe nkiri:
content_863	Seme Bọda
content_863	Ọnụ na-ekwuru ndị 'Association of Nigerian Licence Custom Agents' (ANLCA) bụ Austin Nwosu kwara arịrị sị na mmechị e mechiri oke ala Naịjirịa na Benin Republic bụ oke njọ ahịa dịri ndị otu ha.
content_863	Ọ sị na gọọmentị agbaghịrị ha ama tupu e mechie okeala a nke bụ na ahịa ndị mmadụ bitere ego zụọ ka tọrọ n'ụzọ.
content_863	Naijiria: Ụtụisi ngwaahịa ga-alọghachi
content_863	Ọnụahịa ihe nri gbaturu n'ọnwa Julaị karịa nke ọnwa June - NBS
content_863	Nwosu sị na ya bụ "Okeala e mechiri n'ọnwa asatọ nke afọ a bịara ha na mberede".
content_863	Ọ sị na gọomentị gwara ha na ọ bụ ama a gbaara ha maka ndị omekome chọrọ iji ụzọ aghụghọ bubata ahịa iwu mere ha ji mechie ya bụ okeala.
content_863	Austin Nwosu bụ PRO ndị Association of Nigeria Licensed Customs Agent (ANLCA) Seme Chapter nakwa Odeakwụkwọ ndị Steering Committee of the Federation of ECOWAS Licensed Customs Brokers
content_863	Nwosu sị na ha jụrụ ha ihe ngwaahịa ndị ezigbo mmadụ so ụzọ ahụ ga-eme?
content_863	Ndị ọrụ nchekwa ahụ sị ha na-arụ ọrụ gọọmentị dịka e sị zie ha. "na onweghi ihe ha ga-eme".
content_863	Ọ sị na ọ rara ahụ i si mba Benin Republic bụbata ngwaahịa ugbua.
content_863	Ụgbọala bụ ngwaahịa na Seme Bọda
content_863	O kwuru na ibu ọtụtụ mmadụ bitere ego n'ụlọakụ bụ nke na-amụwabanye ruru naịra iri na asatọ kwa ụbọchị maka ụgbọala bu ibu.
content_863	Ọ sịkwa na ndị ekperima na-ezukwa ọtụtụ ngwaahịa ụmụigbo nọ n'ụzọ ebe ahụ.
content_863	Nwosu sị na mmechi a emetutachaghị ahịa osikapa maka na ọ bụ ahịa iwu kamgbe.
content_863	N'olu ya, "ọ bụghị ụzọ ahụ ka ha na-esi aga".
content_863	Mana o kwukwara na ihe mere osikapa ofesi ji aga ahịa bụ maka na nke akọrọ na Naịjirịa ka adala ọnụ.
content_863	Nwosu na-arịọ ndị gọọmentị ka ha kawa ahụ mee ka ezigbo ahịa na-abata na Naịjirịa ma 'ghara itufu nwata na mmri e ji saa ya ahụ'.
content_863	Ihe nkiri ga-amasị gị
content_863	Akụkọ ga-amasị gị
content_863	West Ham etiela Man United ka ịgba udubonch
content_863	Gabon Camp dị n'Enugwu sị na gọọmentị agbakụtala ha azụ kemgbe 1970
content_863	Etu N200 jiri ghọrọ ide ego n'aka m - Cosmas Maduka
content_864	Ụmụ ntoroọbịa na-me enyi ebe niile n'ụwa a.
content_864	Otu ihe ụfọdụ n'ime ha na-ajụ bụ kedụ mgbe ọ ga-abụ ha ga-esusu ọnụ.
content_864	Ụmụ ntoroọbịa ndi ọzọ tinyere ọnụ na ya bụ okwu.
content_865	Gọv. Dave Umahi nke Ebonyi steeti
content_865	Gọv. Dave Umahi nke Ebonyi steeti
content_865	Gọvanọ Dave Umahi nke Ebonyi Steeti ewepụla Emmanuel Uzo dịka onye na-ahụ maka mgbasa ozi.
content_865	Kọmishọna na-ahu maka mgbasa ozi n'Ebonyi steeti bụ Uchenna ọrji gwara BBC na ọchụchu mazi Uzo bụ eziokwu.
content_865	Ndi Ugwu asaala Gọv Umahi okwu maka ebubo iwakpo ụmụnwaanyị Ebonyi
content_865	Gọvanọ Umahi enyela ndị ntoroọbịa iwu banyere ndị China a tọọrọ n'Ebonyi
content_865	Kama ọ sị na ọ matachabeghi ihe mere eji chụọ ya n'ọrụ ma ọ bụ onye ga-anọchi anya ya.
content_865	N'aka nke ọzo, ndị ọrụ gọọmenti Ebonyi na-achoghi ka akpọ aha ha kwuru na nke a bụ maka na Mazi Uzo arụzighị ọrụ ya nke ọma.
content_865	Ọ bụ ihe gbasara atụmatụ 'National Livestock Transformation Plan Programme' nke gọvanọ kwuru na Uzo anochịteghi anya ya ọfụma.
content_865	Onye a kwuru na e nyeghi ya ikeke igwa ndị ntaakuko okwu banyere ya bụ atụmatụ ma kwukwa na ihe Uzo gwara ndi ntaakụkọ dị iche na ihe  ndị Gọvanọ Ọwụwa anyanwụ kwekọrịtara.
content_865	Dịka ọ dị ụgbụ a amabeghị onye ga-anọchite anya emmanuel Uzo.
content_865	Gụọ akụkọ ga-amasi gị
content_865	Buhari o mere nkwugheri n'ọgbakọ UNGA nke 74?
content_865	Ngwa ahịa m ka tọrọ na 'Seme Border' - Onye na-atụbata ahịa
content_865	'Ọ bụghị mmadụ 7,  ọ bụ 15 ka o gburu' - Uweojii
content_865	Ụlọikpe sị ka a tọhapụ Sowore
content_865	Lee ihe nkịri ga-amasi gị
content_866	Boko Haram fighters
content_866	Boko Haram kwuru na nkwuzi bekee bu arụ
content_866	Otu ngalaba Boko Haram a kpọrọ 'Islamic State West Africa Province' egbuola otu onye ọrụ enyemaka ha tọọrọ.
content_866	N'ozi otu a kpọrọ 'International charity Action Against Hunger' wepụtara kwuru na onye a e gburu so n'ime mmadụ isii ndị Boko Haram tọọrọ n'ọnwa Julaị 2019.
content_866	Egbuola ndị ọkụ azụ na Lake Chad
content_866	Hauwa Leman: Otu BBOG na-eme ngagharị iwe n'Abuja ugbua
content_866	A matabeghi aha onye ọrụ enyemaka ahụ e gburu ma ọ bụ kwanụ onye ọrụ ndị otu 'Action Against Hunger' n'ezie.
content_866	N'ọnwa Julaị, a tọọrọ otu onye ọrụ nlekọta, ndị ọkwọụgbọala abụọ na ndị ọrụ mịnịstrị ahụike mmadụ atọ na Borno Steeti.
content_866	Ogbugbu a na-abịa n'ime otu izuụka ndịagha mechiri otu ụlọọrụ nlekọta dị na Maiduguri ma kwuo na ha na ndị Boko Haram na-arụkọ.
content_866	Ụlọọrụ a kpọrọ Mercy Corps kwuru n'ụbọchị Wednezde na ndịagha Naịjirịa mechiri ụlọọrụ ha nke mere ha agaghị arụ ọrụ.
content_866	Akụkọ ndị ga-amasị gị:
content_866	Ihe mere gọvanọ Umahi ji nye onye mgbasa ozi ya ọsọ
content_866	Ngwa ahịa m ka tọrọ na 'Seme Border' - Onye na-atụbata ahịa
content_866	'Ọ bụghị mmadụ 7,  ọ bụ 15 ka o gburu' - Uweojii
content_867	Nsogbu adaalara ozu abụọ na Njaba
content_867	Ebe a na-eli ozu
content_867	Ụmụ ntoroọbịa eburula ozu mmadụ abụọ abọpụtara maka ịzọ ala bụba n'ụlọ ndị bọrọ ya.
content_867	Ọnụ na-ekwuru ndị uweojii bụ Ikokwu Orlando kwuru na ozu abụọ ndị ahụ nọ na ọba ọzụ dịka ndị obodo na-etinye ọnụ na ya bụ okwu.
content_867	Achọtala ozu 45 na Gwaska
content_867	'Ozu gbara ọkụ ruru 50' - Kọmishọna ahụike Anambara
content_867	Orlando gwara BBC na ala ebe eliri mmadụ abụọ ahụ nọ na ndọrọndọrọ tupu e lie ndị ahụ,
content_867	Ọ sị na dịka ndị obodo na-etinye ọnụ maka ikpezi ya bụ okwu, na dị uweojii kere nkwụcha ị hụ na ọgbaghara agaghị adapụta.
content_867	O kwukwara na ya bụ okwu abụghị nke ndị uweojii ga-etinye ọnụ ka ọ dị ugbua.
content_867	Osote onyeisiala bụ Yemi Osinbajo chọrọ ịkpọpụ ndị mmadụ n'ụlọikpe.
content_867	Osote onyeisiala bụ Yemi Osinbajo ewela iwu ma kwuo na ndị mmadụ na-emetọ aha ya.
content_867	N'ozi o wepụtara n'akara twitter ya, o kwuru na ụfọdụ ndị mmadụ na-ebu akụkọ ụgha megide ya.
content_867	O kwuru na  akụkọ ụgha a agbasala na soshal midia niile.
content_867	Osinbajo sị na ọ ga-ewepu ikike ya dịka onyeisiala iji buso ndị na-emetọ aha ya agha.
content_867	Ọ sị na o nyela ndị ọkaiwu ya ikike ka ha malite njem ịkpụpụ ndị a n'ụlọikpe.
content_867	Egbuola otu onye ọrụ enyemaka na Borno
content_867	Boko Haram kwuru na nkwuzi bekee bu arụ
content_867	Otu ngalaba Boko Haram a kpọrọ 'Islamic State West Africa Province' egbuola otu onye ọrụ enyemaka ha tọọrọ.
content_867	Otu International charity Action Against Hunger' sị na onye a e gburu so n'ime mmadụ isii ndị Boko Haram tọọrọ n'ọnwa Julaị 2019.
content_867	Ama agbaala n'isi Trump
content_867	N'ofesi, eziokwu apụtala ihe ebe ụbụbọ dị n'etiti onyeisiala Trump na nke mba Ukrain bụ Volodymyr Zelensky maka inyocha Joe Biden.
content_867	Ya bụ ụbụbọ ha kpara na ụbọchị iri abụọ na ise nke ọnwa Julaị n'ekwentị bụ nke ahụtaburu dịka asịrị apụtala ihe ugbua.
content_867	Iko CARABOA ebirila ọkụ
content_867	N'egwuregwu e, Otu egwuregwu na mba Inglandị ga apiri ya na asọmpi iko CRABOA n'abali a.
content_867	Manchester United na Rochdale, Chelsea na Grimsby, MK Dons and Liverpool, Brighton and Aston Villa so na ndị ga-ezute na mgbede a.
content_867	Nkeji
content_867	Nwoke a saala asịsa
content_867	kọmishọna ndị uweojii na Rivas Steeti bụ Mustapha Dandaura gwara ndị ntaakụkọ na nwoke eboro ebubo igbu ụmụnwaanyi ise ekwugharịala ma sị na ọ bụ ụmụnwaanyị iteghete ka o gburu na
content_867	Pọtakọt.
content_867	Dandaura kwuru na ọ bụ ụlọ ọrịri nke ikpeazụ nwoke ahu gara ka ha setere ya n'ihe onyonyo CCTV ma nwete kwa akara ekwenti ya.
content_867	Ndị uweojii akpụpụtala onye ha ji maka ogbugbu ụmụwaanyị na Port Harcourt
content_867	'Anyị anwụchiela onye nke atọ maka oke ogbugbu ụmụnwaanyị Port Harcourt' - Uweojii
content_867	O kwuru na ọ bụ ihe ndi a mere e ji jide ya n'ime ụgbọala na-aga Akwa Ibom.
content_867	O kwukwara na nwoke a kwuziri ugbua na ọ gburu otu nwaanyị na Owerre, Sapele, Aba, Benin na Ibadan ma gbuo iteghite na Pọtakọt.
content_867	Dandaura sị na "nke a mere ya iri na ise mere ụnyaahụ dịka ndị uweojii nyocha abụọ si Aba gosiri anyị foto nwaanyị ekechiri aka na ukwu ma tọgbọ n'ụlọ oriri. Ihe onyonyo ha gosiri zipụtakwara nwoke a" .
content_867	O gwakwara ndị ngalaba ndị nchekwa ehibere iji hu na ụlọ oriri niile tinyere ihe onyonyo CCTV na ihe ndi ọzọ maka nchekwa n'ogige ha ka ha jisie ike n'ọrụ.
content_867	Mgbe ndi uweojii mechara nyocha ha, ha ga-akpọpu ya ụlo ikpe.
content_867	Ọ bụ ụlọikpe ga-ekwu ma ikpe a mara nwoke a.
content_867	Fetus Keyamo bụ ọkaiwu nwere agba
content_867	Ebugharịala ọnọdụ Festus Keyamo dịka Minista na-ahụ maka ihe gbasara Naija Delta were mee ya Minista na-ahu maka ọrụ na inweta ọrụ.
content_867	Keyamo ga-anọchị  Tayo Alasoadura ebe Alasoadura ga-anọchi Keyamo dịka Minista Naija Delta.
content_867	UNGA
content_867	Buhari kwuru maka ilusa nr uru aka ọgụ
content_867	Onyeisiala Muhammadu Buhari ekwuola na ikpe ndị P&ID  na-ekpe megide Naịjirịa bụ nrụnrụaka ha chọrọ iji napu Naijirịa ijeri Naira.
content_867	Buharị kwuru nkea n'ọgbakọ ndị UN na Newyork ma kwuo na gọọmentị Naijirịa na-agba mbo imegide nrụrụaka.
content_867	N'Ofesi
content_867	Trump kwuru na ebubo eboro ya enweghị isi
content_867	Ndị otu ọchichi nke Democrats na mba Amerika ebidola atumatu iji wepu Donald Trump dika onyeisiala Amerika maka ebubo iji mba Ukraine  gba onye na-azọsa ya ọchịchị bụ Joe Biden mgba okpuru.
content_867	Nancy Pelosi onyeisi ndị otu democrats kwuputara nke a kama Trump akpọghị ya ihe.
content_867	Messi bụ onye ndụ ndi Barcelona
content_867	Mmerụahụ anapụla  Lionel Messi nke Barcelona ohere i so gbachaa asọmpị ebe ha meriri otu boolu Villarel na Tuzde.
content_867	Ndi otu Barce na-atuanya na mgbe na-adịghi anya Messi ga-abatakwa n'egwu ma mewe ihe eji mara ya.
content_867	Gụọ akụko ga-amasị gị -
content_867	Ngwa ahịa m ka tọrọ na 'Seme Border' - Onye na-atụbata ahịa
content_867	Ụlọikpe sị ka a tọhapụ Sowore
content_867	Okezie Ikpeazu o ji ndị ọrụ gọọmentị Abia state ụgwọ akwụ akwụ?
content_867	Ihe 5 Allen Onyema gwara Nnamdi Kanu
content_867	Gee Nkeji
content_867	Lee ihe nkịri a
content_868	Ndị otu Chelsea
content_868	Reece James gosiri na ọ bu eze ama na-aga echi
content_868	Ndi Chelsea egosila ihe ha ji bụrụ dike n'asọmpi iko EFL mgbe ha zutere ndị otu bọọlụ Grimsby na agba nke atọ ya bụ iko.
content_868	Ọ bụ nwaokoroọbia nke Chelsea bụ Reece James ka ndị mmadụ kpụ n'ọnụ mgbe agbachara asọmpi a.
content_868	Chelsea etiela epele n'isi Brighton
content_868	Lampard ahụbeghịkwa ụkwụ ya na Chelsea
content_868	James dị afọ iri na itolu nyere aka were hazie bọọlụ nke mere ka Batshuayi ji nye goolu nke abụọ na nkeji asaa.
content_868	Ọ bụ James nyekwara goolu nke ise ma hazie kwa bọọlụ ndị otu ya jiri nye goolu abụọ.
content_868	Onyenkuzi ndị Chelsea bụ Frank Lampard kwuru maka nwaamadi a were si "James egosila ihe ọ pụru ime, ọ nyere otu goolu ma hazie abụọ. n'uche obi m, ọ ga-abụ nnukwu mmadụ na chelsea maka na nke a ka bụ mbido ya" .
content_868	Dika o siri gaa, Ross Barkley kpuhere ite goolu ndị chelsea na nkeji anọ ebidochara asompi a.
content_868	Michy Batshuayi sitere na nhazi Reece James were mee ya abụọ.
content_868	Ndị Grimsby Town nwere olileanya mgbe Matt Green nyere otu goolu na nkeji nke iri na itolu.
content_868	Kama nke a dịka ọkpalịrị mụọ ndị Chelsea nke mere ka ha jiri Penariti sitere n'ụkwụ Pedro were mee ya goolu atọ na nkeji iri anọ na atọ.
content_868	N'agba nke abụọ n'asọmpị ahụ ka Kurt Zouma, Reece James, Batshuayi na Callum Hudson-Odoi  jizi goolu otu otu were mezuo ya asaa zuru oke.
content_868	Dika ọ di ugbua, ha ga-ezute ndị otu bọọlụ Manchester United n'asọmpi ọzo n'iko EFL.
content_868	Kedụ ebe Sowore nọ?
content_868	Ngagharịiwe 'RevolutionNow' ka a na-atụ anya ịmalite n'ụbọchị ise nke ọnwa Ọgọstụ 2019
content_868	Ka chi na-efo, ndị ọkaiwu na ndị ezinaụlọ Omoyele Sowore nke akpọchiri  lahụrụ n'isiụlọọrụ ndị uweojii pụrụiche bụ DSS dịka ha na-eche ka atọhapụ ya ka ụlọikpe si kwuo.
content_868	DSS ka jichiri Sowore n'ụlọ mkpọrọ n'agbanyeghị na ụlọikpe enyela iwu ka atọghapụ ya.
content_868	Enyinnaya Abaribe na ndị ụlọomeiwu gụnyere Abba Moro, Gabriel Suswam, Ibikunle Amosun na Solomon Adeola agbarụọla ihu
content_868	Ha kwuru na mgbachi gọọmentị gbachiri oke Naịjirịa na mba Benin na-ebute ntaramahụhụ nye ụmụ Naịjirịa na-azụ ahịa n'ebe ahụ.
content_868	Ị za okporoụzọ abụzị mmehie?
content_868	Otu okpuruọchịchị na mba Italy eweghachila nha euro narị atọ n'ọma ha dara otu nwoke Naịjirịa maka ịzachapụ okporo ụzọ ha.
content_868	Nwoke ahụ aha ya bụ Monday kwuru na o họọrọ ịza okporoụzọ karịa ịrịọ arịrịọ.
content_868	N'egwuregwu,
content_868	Man Utd lara n'ezigbo nta ka ha kwotere ọnwụ site n'imerite penariti n'agbanyeghị na ndị ha zutere bụ otu egwuregwu ha kagburu akagbu
content_868	Ebe otu Chelsea jiri ọkpụ goolu asaa asatara otu wujuo nkata otu Grimsby mgbe ha zutere onwe ha.
content_868	Gee Nkeji ebe a
content_869	Ndị agha Nigeria
content_869	Ndị agha ka na-ebuso ndị agha iyi egwu dị iche iche agha n'ala Naịjiria
content_869	Ndị agha Naijirịa si na ha adila njikere imalite atụmatụ nkwado ọrụ ha kpọrọ Egwu Eke n'Ọwụwa Anyanwụ.
content_869	Atụmatụ a ga-eme na mpaghara di iche iche na Naịjirịa mana aha ha dị iche iche.
content_869	Akụkọ kachasị mkpa n'utụtụ a: Ndị agha ekwuola na ha ga-amalite 'Egwu Eke' nke atọ
content_869	'Ọ fọrọ obere ka 'Egwu Eke II' loo Nnamdi Kanu - Buratai
content_869	Nnamdi Kanu kọwaa etu i si gbalarị Egwu Eke - Uwazuruike
content_869	N'Ọwụwa Anyanwụ ha ga-eme Egwu Eke n'Abịa, Anambara, Ebonyi, Enugwu na Imo.
content_869	N'etiti Ugwu (Benue, Nasarawa, Kogi, Taraba na Kaduna) ha nwere nke ha kpọrọ Ayem Akpatuma.
content_869	Na Ndịda Naịjirịa na Ọdịda Anyanwụ (Akwa Ibom, Rivas, Cros Riva, Delta, Edo, Legọs na Ogun) ọ bụ nke akpọrọ "Crocodile Smile".
content_869	Ndi agha sị na atụmatụ ndị a bụ iji nye aka maka nchekwa ka ha ji eme ihe a.
content_869	Ha kwukwara na atụmatụ nke a kpọrọ "Operation Positive Identification" bụ nke ha na-eme na mpaghara Ugwu maka ndị oyi egwu bụ Boko Haram na IS ga-emechaha gazuo Naịjirịa niile..
content_869	Ihe 'Operation Positive identification' pụtara bụ na mmadụ niile na-eme njem maọbụ ndị bị n'obodo ga-egosi akwụkwọ njirimara tupu ha agafee mgbochi ndị agha tinyere n'okporo ụzọ.
content_869	Akwụkwọ njirimara a nwere ike ịbụ nke "National Identity Card", "Voters Registration Card", "Drivers License", "International Passport" maọbụ ihe ọzọ nwereike igosi onye mmadụ bụ.
content_869	Ha kwuru na atụmatụ a amịtala mkpụrụ na mpaghara ugwu
content_869	Ọ bụ ngalaba ndịagha nke 2, 6, 81 na 82 ga ahazi nke a.
content_869	Ha kwuru na atụmatụ a ga-ebido n'abalị asaa nke Ọktoba ruo abalị iri abụọ na anọ nke Disemba n'ebe dị icheihce.
content_869	Ndị agha Naijirịa gakwara n'ihu gwa ndị Naijiria nille ha atụla ụjọ ma ha hụ ndị agha, ndị nchekwa ndị ọzọ maọbụ ụgbọala eji alụ agha n'okporo ụzọ.
content_869	Ha kwukwara na ha ka dị njikere ichekwa Naijiria.
content_869	Ha kpọrọ nke mpaghara ugwu 'Ayem Akpatuma'
content_869	Cheta na ọ bu n'ọnwa Sepụtemba nke afọ 2017 ka ndị agha sitere n'ikike "Egwu Eke" were wakpo Afaraukwu bụ obodo Nnamdi Kanu nke mere ka ọ gbapụ na Naịjirịa.
content_869	Ma rụo taa, ndị obodo Afaraukwa ka na-akọ akụkọ mkpamkpa ndị agha kpara n'obodo ha oge ahụ.
content_869	Akụko ga-amasị gị:
content_869	Ihe mere gọvanọ Umahi ji nye onye mgbasa ozi ya ọsọ
content_869	Ngwa ahịa m ka tọrọ na 'Seme Border' - Onye na-atụbata ahịa
content_869	Buhari o mere nkwugheri n'ọgbakọ UNGA nke 74?
content_869	Ihe nkiri ga-amasị gị:
content_870	President Donald Trump ends a news conference in New York on September 25, 2019
content_870	Nke na-ewu n'Amerịka ugbua bụ nchutu onyeisiala mba ahụ bụ Donald Trump, onye na-ahụsị anya ka ụlọomeiwu nta mba ahụ malitere njem ịchutu ya.
content_870	Nancy Pelosi bụ onyeisi ụlọomeiwu nta fooro ntụtụ taa n'okwu ịchutu Trump bụ mkpa mkpa ya n'akpa n'ogige patị na-anọghị n'ọchịchị a kpọro "Democratic Party" kemgbe ọnwa ole ma ole gara aga.
content_870	Trump achụọla Tillerson n'ọrụ
content_870	Trump o kwuru na Buhari adịghị ndụ?
content_870	Ọchịchị mba Amerịka: Trump arịọla ịdịnaotu
content_870	Okwu a tara akpụ maka na ụlọomeiwu abụọ na n'Amerịka (nke ukwu na nke obele) bụ ndị ga-etinye ọnụ n'okwu a ka onwe isi dị na pati abụọ na-achị mba ahụ.
content_870	Dịka pati Trump bụ nke a kpọrọ "Republican Party" na Bekee ka nwee ike ma na-achị ụlọomeiwu ukwu, ndị Demokrat na-achị ụlọomeiwu nta.
content_870	Ebu ha sị Trump kotere
content_870	Onyeisiala Trump na Onyeisiala Volodymyr Zelensky nke Ukraine
content_870	Ihe na-ese okwu bụ ebubo na Onyeisiala Trump gwara onyeisiala mba Ukrane bụ Volodymyr Zelensky ka o nyochaa onye bụbụ osote onyeisiala Amerịka bụ Joe Biden.
content_870	Dịka Trump siri kwuo, Biden na nwa ya nwoke aha ya bụ Hunter Biden tinyere aka na nrụrụaka banyere ego mgbe nwa amadị ahu na-arụrụ otu ụlọọrụ na Ukarane ọrụ.
content_870	Nke bụ eziokwu bụ na ndị Ukrane mere nyocha maka ebubo a ma sị na onweghi mpụ ha hụrụ.
content_870	Nke bụ isi mmiri bụ na iwu Amerịka machiri onyeisiala mba ahụ ị sị ka mba ọzọ mere ya ihe ọma.
content_870	Joe Biden no n'ihu ndị na-azọ ọchịchị ị bụ onyeisiala Amerịka n'afọ 2019 dika ndi ajụrụ siri họta
content_870	Trump na-ekwu na ị sị ndị Ukrane nyocha Biden na nwa ya abughị inyere onwe ya ihe ọma.
content_870	Ebe ndị "Democrat" gbara isi akwara sị na Trump dara iwu ụgwọ ya bụ ịchutu ya dịka usoro ha siri kwuo.
content_870	Nke mere oji kara njọ, dịka ha siri kwuo, bu na Biden no n'isi ndị chọrọ ịna-apụ Trump ọkwa na ntuliaka 2020.
content_870	Ugbua, akuko banyere ọnọdụ Trump ka bụ ihe obi iko n'elu.
content_870	Usoro echi achutu onyeisiala n'Amerịka
content_870	Dịka ọ dị ugbua, ọ bụrụ na ndị omeiwu kwenyere na o dara iwu, Trump nwereike iso n'ime ndị chịrị Amerịka a chuturu n'ọkwa, nke gụnyere Bill Clinton na Andrew Johnson.
content_871	Mbuze bụ ihe na echere ndị Uruagu Nnewi, Anambra Steeti aka mgba eriela ọtụtụ ụlọ ndị mmadụ n'ihi na enweghị etu esi echekwa ya bụ mberede ka mgbe ihe karịrị afọ iri na atọ ọmalitere.
content_871	Ebe mbuze ahụ na-akpa ya bụ mkpamkpa bụ na 100 foot Road, nke na izu uka gara aga mbuze ahụ eriela ụlọ elu abụọ ọzọ ma kewapụ streeti Bank Road na 100 foot Road Nnewi.
content_871	Gọọmenti biko zọpụta Alaigbo n'aka mbuze - Ntorobia Ohaneze
content_871	Mbuze gbawara ụzọ n'Ụmụawụlụ, lee etu o si bido
content_871	'Gọọmentị bịa doziere anyị okporoụzọ Okigwe-Umuahia gbabiri abụọ'
content_871	Mazi Ugochukwu Ndefo, onye Uruagu Nnewi kọwara na ya bụ mbuze malitere ịkpa ike ihe dịka afọ iri atọ gara aga.
content_871	Mbuze na-agba ndị Uruagu aka mgba
content_871	Ndefo kọwara na ka mgbe ya bụ nwatakịrị na ya bụ mbuze eriela ụlọ oriri na ọṅụṅụ Ekene Dili Chukwu nwe, rie ụlọ akwụkwọ nakwa ụlọ na ngwa ahịa ndị mmadụ dị ọtụtụ.
content_871	Ndị bi n'ụzọ 100 Foot na-akọwa na otela ezigbote aka Mbuze a malitere
content_871	Mbuze bọpụtala ozu eliri
content_871	Mazi Ifeanyi Nnama kọwara na ụlọ mbụ ya biri na 100 Foot Road Nnewi abụrụla nke mbuze loro kpamkpam.
content_871	Ọtụtụ ndị bị na ya bụ ebe kọwara na izu ụka abụọ gara aga na mbuze ahụ bọpụtara ozu otu nwoke eliri n' ala ya, nke mere na ndị nwe ya bịara buru ozu ya gaa lie ebe ọzọ.
content_871	Ka ọ dị ugbua ụzọ sị 100 Foot Road na Nnewi were gaa bank road abrụla nke mbuze kewara abụọ.
content_871	Ndị niile bị n'ụlọ dị nso na ya bụ mbuze agbaala ọsọ ndụ n'ihi ma ha amaghị mgbe mbuze ahụ ka abịa ọzọ.
content_871	Ụzọ 100 Foot n'Uruagu bụzị ebe ndi bi na ya chi obi ha n'aka maka mkpa mkpa mbuze
content_871	Ọtụtụ ụlọ adanyela n'ime Mbuze a. Ụfọdụ no n'ụzọ ịda
content_871	Ndị ụlọ ha nọ n'ọnụ Mbuze a akwapụla
content_871	A na-awụnye dọtị n'ime mbuze a
content_871	Mbuze a etiwala ụzọ 100 Foot abụọ
content_871	Akụkọ bụ na ihe niile emere maka mbuze arụghị ọrụ
content_871	Ọtụtụ ụlọ ọrụ na ụlọ ndi mmadu nọ n'okporoụzọ '100 foot'
content_871	Lekwa mkpa mkpa ndi ọzọ mbuze na-akpa n'Anambara
content_872	Onyeisiala Buhari
content_872	Otu ọkaikpe na UK enyela Naịjirịa ikike ịgbagha ikpe e kpere nke sịrị ha kwụọ ụlọọrụ 'Process and Industrial Development' ego dị ijeri dọla itoolu na ụma isii.
content_872	N'ikpe mbụ e kpere n'ọnwa Ọgọst sị na Naịjirịa ga-ahapụrụ ụlọọrụ a akụnaụba ndị ọnụ ego ya ruru ijeri dọla itoolu na ụma isii ($9.6bn).
content_872	Nigeria na ụlọọrụ P&ID agala ikpe udo na UK
content_872	Ebugharịala ikpe Eni na Shell
content_872	Mana n'ikpe nke a ọkaikpe na UK kpere n'ụbọchị Tọọzde 26 Ọgọst, 2019, ọ sị na Naịjirịa ga-agbanyụ ọkụ inye ụlọọrụ a akụnaụba ndị ahụ.
content_872	Nke a nyere Naịjirịa ohere ikuru ume dịka ikpe a ga na-aga n'ihu n'etiti ha na ụlọọrụ P&ID.
content_872	Ọkaikpe nyere iwu ka Naịjirịa kwụọ ụlọikpe a ego dị nde narị dọla abụọ ($200m) n'ime ụbọchị iri isii iji gbochie nkpachi akụnaụba ha.
content_872	Cheta na Naịjirịa gara n'ụlọikpe dị na mba UK maka ime udo n'etiti ha na ụlọọrụ P&ID.
content_872	Ndị so mee njem a gụnyere Okaiwu ukwu nke gọọmentị etiti bụ Abubakar Malami, Mịnịsta mgbasa ozi bụ Lai Mohamed, na onyeisi ndị uweojii bụ Mohammed Adamu.
content_872	Anambra agọọla bọjet ha
content_872	Anambra steeti esorola na ndị mbụ wepụtara usoro mkpata na mmefu akụ bụ bọjet nke afọ 2020.
content_872	Willie Obiano bụ onye bupụtara bọjet a n'ihu ndị ụlọomeiwu nke steeti ahụ sị na otu ijeri narị naịra, iri atọ na asaa ka ha ga-etinye n'ọrụ n'ime afọ 2020.
content_872	Gọọmentị sị na isiokwu bọjet ahụ bụ maka nkwado ndị ntorobịa nakwa ịrụzi ihe eji enyere ndụ aka na steeti ahụ.
content_872	Ha sị na pesenti 43 bụ ijeri Naịra 58.69 ga-aba n'ụgwọ ọnwa nakwa ihe ndị ọzọ na-eme ka ọrụ na-aga werewere.
content_872	Ebe pesenti 57 bụ ijeri 78.3 ga-aba n'ọrụ ihe eji enyere ndụ aka dịka okporoụzọ, ụlọọgwụ, ụlọakwụkwọ na ihe ndị ọzọ.
content_872	Obiano sị usoro mkpata na mmefu akụ a ga-enye aka ịkpọbata ndị oji ego achụ ego na steeti ahụ.
content_872	Jacques Chirac a lala mmụọ
content_872	Jacques Chirac bụ onye ihe gbasara Yuropian Unionu masịrị nke ukwuu.
content_872	Onyeisiala mba France bụ Jacques Chirac alaala mmụọ mgbe ọ gbara afọ iri asatọ na isii.
content_872	Ọgọ ya nwoke bụ Frederic Salat-Baroux gwara ndị ntaakụkọ na Chirac lara n'udo.
content_872	Super Eagles na Brazil
content_872	N'egwuregwu, Super Eagles nke Naịjirịa ahọpụtala ndị ga-eso sọọ mpi enyi na enyi ha na mba Brazil n'ụbọchị 13 Ọktoba, 2019.
content_872	Onye nkuzi Super Eagles bụ Gernot Rohr kpọrọ ha Alex Iwobi, William Troost Ekong na Samuel Chukwueze.
content_872	Ndị ọzọ gụnyere Wilfred Ndidi na aha mmadụ iri abụọ ndị ọzọ ga-esọ ya bụ mpi na Singapọre.
content_872	Nkeji
content_872	Akụkọ ga-amasị gị:
content_872	Ngwa ahịa m ka tọrọ na 'Seme Border' - Onye na-atụbata ahịa
content_872	Ụlọikpe sị ka a tọhapụ Sowore
content_872	Etu Ghana jiri gbochie 'ịnapụ' Akufo-Addo gọọment
content_873	Ikeji Aro
content_873	Ndị Asaga Arochukwu gị agụ bịa Amaikpe maka Eke-ekpe
content_873	Ndị Aro bi n'obodo dị iche iche bịara nara ike ha ga-eji rie ji ọhụrụ n'ebe ha bi.
content_873	Ha gọrọ ọfọ, tee egwu, rie nri ma ñụọ mmanya maka afọ gara aga, ebe ha na-arịrọ chukwu maka afọ ọrụ ugbo ọhụrụ.
content_873	Ebe niile chakere mgbe Arọndịzuọgụ mere Ikeji
content_873	Mgbe ndị Ebonyi mepụtara omenala Igbo
content_873	Ndi ogo ọbụla na-ebupụta mmọnwụ ha.
content_873	Ebe a ka ha na-arịọ chukwu ka ọ gọzie ha n'ụzọ ije ebe ọbụla ha nọ na-arụ ọrụ maọbụ azụ ahia.
content_873	Ndị Aro bị n'ụzọ bịara were nzụ ha ji a lahachị azụ ebe ha bi.
content_873	Lee ka o sị ga na foto
content_873	Eze Aro na-awa ji
content_873	Ji Ọhụrụ
content_873	Iko e dowere ndị kacha gbaa egwu. Ndị gbara ndị nke mbụ ruo nke ise ga-ebu ya tinyekwara ego mmachị akpa so ya n'azụ.
content_873	Iko maka okoko ndị kacha agba egwu.
content_873	Egwu ụmụagbọnyọ bu bịa Eke-ekpe
content_873	Egwu Ojojo bịara Amaikpe
content_873	Onyeisi Nzukọ Aro n'uwa gbaa gburugburu bụ Mazi Geaorge Ezumah na Osote ya bụ Nwosu Nwaka
content_873	Egwu ndị Amaoba bu bịa Eke-ekpe
content_873	Obu ụzọegwu ndị Ibom Ada Mazi Nnenna na-egosi Aro nke o jiri bịa
content_873	Ọgbọ Amaikpe juru eju na mmadụ
content_873	Ndị Atani ji Enyi bu mmadụ bịa
content_873	Ndị egwu Aba, Isimkpu ji akwa na iri uju bịa Amaikpe maka Eze Ogo ha nwụrụ anwụ igosi na obi adịghị ha mma.
content_873	Nwamazi Nnameke Oti na ebunye ndi nwetere iko itiaka n'obi.
content_873	Mazi Nkem Okoro na-ebunye ndị nke atọ iko ha.
content_873	Akụkọ ndị ga-amasị gị:
content_873	Mbuze a achụpụla ndị mmadụ na be ha na Nnewi
content_873	Kedụ ebe a ga-agba Egwu Eke nke 2019?
content_873	Ụlọikpe UK sị Naịjirịa kwụọ ha nde dọla 200 n'ikpe ya na ụlọọrụ P&ID
content_874	Kizito Obiora bụ onyeisi ndị Naịjirịa na-atụ mgbere na Kumasi.
content_874	Ọ gwara BBC na o teela ndị Naịjirịa na-atụ mgbere na Gana na-ahụsị anya na njem ịtụ mgbere na mba ahụ.
content_874	Ọ kwuru na iwu mba Gana wepụtara maka ndị oji ego achụ ego si mba ọzọ bụ ihe mmekpa ahụ.
content_874	Mana, ndị Gana na-ekwu na ọ bụghị eziokwu.
content_874	Ha kọwara na ha anaghị achụ ndị Naịjirịa, na ọ bụ ihe iwu obodo ha kwuru ka ha na-eso.
content_874	Uche ha bụ ka ndị Naịjirịa ghara iso ha na-atụ mgbere nke ịrepụ obere obere dịka iwu kwuru.
content_874	Ndị Naịjirịa na onwe ha si na nke a ga-esiri ha ike maka etu ọnọdụ mgbere si dị na mba ahu.
content_874	Lee akụkọ a n'uju.
content_874	Ọrụ a si n'aka Chiemela Mgbeahuru na Chimamaka Ihenacho.
content_875	Akwa Naija nke abụọ
content_875	Ọrụ Akwa Naịja nke abụọ ka nọ n'isi mbido
content_875	Onye na-elekọta ọrụ gọọmentị etiti n'Anambra steeti bụ Ajani Adeyemo ekwuola na ọrụ akwụsịla n'akwa mmiri Niger nke abụọ.
content_875	Ọ kọwara BBC Igbo n'ekwentị na nke na-eme n'ihi esemokwu dapụtara n'etiti ndị obodo nakwa ndị ji ya bụ ọrụ bụ ụlọọrụ Julius Berger.
content_875	Akwa mmiri Naija nke abụọ: Nke bụ eziokwu
content_875	'Second Niger Bridge dịka nkwa e kwere nwaanyị'
content_875	'Rụchaanụ ọrụ Akwa Naịja ngwa ngwa' - Ndị omeiwu
content_875	N'ọnụ ya, "Julius Berger kwụsịtụrụ ọrụ na ya bụ akwa mmiri n'ihi na ndị ọrụ gbara abụbụ ọrụ".
content_875	Iwe ndị obodo
content_875	Ọ sị na "ụfọdụ ndị mmadụ na-ekwu na aka ndị isi obodo akwa mmiri a metutara dị n'abụbụ ọrụ a"
content_875	BBC enwetefụghị ndi obodo ka ha kwuo uche ha, mana Maazị Adeyemo kwuur na ọ bụ maka ebinyeghi aka na nkwekọrịta ha na ụlọ ọrụ na-ese okwu.
content_875	Akụkọ ọzọ pụtara na-ekwu na ndị obodo ahụ bu iwe n'obi ebe onyeisi ọrụ na ụlọọrụ JB bụ Mr Weiser nọ.
content_875	Adeyemo kwetara nke a na-ekwu na o nwere nkwekọrịta ebinyebeghị aka na ya nke ndị obodo chere na ọ bụ Weiner na-egbochi ya.
content_875	"Ha na-ata Weiner ụta na ọ bụ ọgbatuhie ma kwuo na ọrụ agaghị aga ihu maọbụrụ na ewpụghị ya"
content_875	Gọvanọ Anambara etinyela aka
content_875	Mana ugbua, Gọvanọ na-achị Anambra steeti akpọọla nzụkọ ka-enweike kpee udo n'etiti ndị ahụ niile.
content_875	Onye ọzọ na-arụ ọrụ n'ime ngalaba na-ahu maka ọrụ na Naịjirịa achọghị ka BBC Igbo kwuo aha ya  kwuru na okwunaụka a so na ihe ndị ha na-agabiga n'ọrụ na Naịjirịa.
content_875	"Mgbe Babatunde Fashola kwuru na ụfọdụ obodo bụ ọgbatuhie n'ọrụ gọọmentị na-arụ, ọ ụdịrị ihe a ka ọ na-ekwu maka ya".
content_875	BBC Igbo gbara mbọ maka ịnụta n'ọnụ Julius Berger mana ha asabeghị ajụjụ anyị zigara ha.
content_875	Cheta na amalitere ịrụ ọru na Akwa mmiri nke abụọ ga-esi Asaba gafee osimiri Naija ruo Onisha kemgbe mgbe Goodluck Jonathan na-achị.
content_875	Mana, ọ bụ n'ọchịchị Buhari ka ọrụ bịara kwanye ọkụ ruo ugbua ọkwụsịrị.
content_875	Ihe nkiri ga-amasị gị
content_876	Tacha na Mercy na-aba mba ọgụ.
content_876	Egwuregwu Big Brother Naija abaala n'egwu nchakasị anya ugbua.
content_876	Nke kpụ ọkụ n'ọnụ ugbua bụ esemokwu dị n'etiti Tacha na Mercy.
content_876	Ihe onyoonyoo gosiri ebe Tacha na Mercy na-aba mba na-akọkwa onwe ha ọnụ.
content_876	E nyela Khafi ọsọ n'ụlọ Big Brother Naịja
content_876	Lee ihe ndị Igbo na-eme emume BBNaijia bụbụ tupu ha esonye
content_876	'Aka anyị adịghi na ihe nkiri Kaffy na-eme' - Uweojii Ingland
content_876	Mercy kwuru na Tacha nwere ahụ na-esi isi ebe Tacha kpọrọ Mercy 'drop out' nke pụtara onye agụchaghị akwụkwọ.
content_876	Tacha dọkwara Mercy aka na ntutu.
content_876	Nke a mere ka ndị nkwado ha malite ịkọrịta onwe ha ọnụ na soshal midia.
content_876	Nwaada akpọrọ Khloe, onye sonyere n'egwuregwu BigBrotherNaija n'afọ gara aga, tinyekwara ọnụ n'okwu ahụ.
content_876	Khloe jụrụ Big Brother ihe kpatara o ji chụpụ ya na enyi ya nwoke bụ Kay Brule n'afọ gara aga.
content_876	O kwuru na ihe na-eme ugbua n'ime ụlọ BBNaija karịrị ihe e ji chụpụ ya na Brule n'oge ahụ.
content_876	Onye ọzọkwa tinyere ọnụ n'okwu ahụ bụ Uti Nwachukwu.
content_876	Nwachukwu bụ onye tuuru ugo n'egwuregwu Big Brother Africa n'afọ 2010.
content_876	Ọ jụrụ ma ọbụzịkwa ihe e kwuru ka a na-eme n'egwuregwu ahụ.
content_876	Ndị ọzọ tinyekwara ọnụ na ya bụ okwu:
content_876	@benjimoola kọwara etu ọgụ ahụ si bido:
content_876	@Shirleytohcute1 gosiri foto mgbe Mercy gara ife ala nna ya iji gosi na ọbụghị 'drop out' dịka Tacha si kwuo.
content_876	MannyTeju kwuru na e kwesịrị ịchụpụ Tasha maka ịdọ Mercy aka na ntutu isi.
content_876	Cheta na n'ụtụtụ Fraịde, a chụpụrụ Cindy na mberede.
content_876	Ebuka onye nhazi egwuregwu BBNaija batara n'ime ebe a nọ eme egwuregwu ahụ wee sị Cindy ya kwara lii.
content_876	Egwuregwu BBNaija ga-abịa n'isi njedebe n'ọnwa Ọktoba.
content_876	Akụkọ ndị ọzọ ga-amasị gị:
content_876	Amataghị m nwunye m na ụmụ m ka m si "coma" teta - Julius Agwu
content_876	'Abụbụ ọrụ Julius Berger kwụsịrị ọrụ na akwa mmiri Niger'
content_876	Mbuze a achụpụla ndị mmadụ na be ha na Nnewi
content_876	Ihe nkiri ga-amasị gị:
content_877	Hapụ Sowore ugbụa maọbụ...
content_877	Oby Ezekwesili
content_877	Oby Ezekwesili
content_877	Dịka ụmụ Naịjirịa bu ngagharịiwe gaa n'ụlkọọrụ 'Human Right Commission', nwaada Igbo bụ Obiageli Ezekwesili esorola kpọkuo gọọmenti etiti ka ha were ọsọ were ije tọhapụ Omoyele Sowore bụ onye ụlọikpe nyegoro ikike ka a tọhapụ kamgbe Tuzde.
content_877	Ezekwesili bụ onye kwuru nke a n'akara Twitter taa bụ Frịade sị onye aṅakwala gọọmenti ntị maka ihe ọbụla ha ga-asị na ọ bụ ya gbochiri ha ime ihe ụlọikpe nyere n'iwu ma taa gachaa.
content_877	Ezekwesili sị na gọọmentị Naịjirịa achọghị mgbagha n'ụdi ọbụla ma kwukwaa na ha na-elutu iwu obodo a anya nke bụ na ha anaghị agbanye otu ya bụ iwu Naịjirịa siri kee ọrụ.
content_877	Ntuliaka oche gọvanọ na Bayelsa
content_877	Ụlọọrụ na-ahazị ntuliaka na Naịjiria bụ 'Independent National Electoral Commission' ewepụtala ozi otu a ga-esi mee ntuliaka maka oche gọvanọ na steeti Bayelsa nakwa Kogi.
content_877	Ntuliaka na steeti abụọ a ga-adị n'ọnwa Nọvemba afọ a.
content_877	Otu ndọrọndọrọ 45 ga-eso sọọ mpi ịmata onye ga-ewepụta gọvanọ na Bayelsa.
content_877	Na Kogi, otu ndọrọndọrọ 23 ga-achịpụ ya.
content_877	Olile anya maka ọdọụgbọelụ Anambra steeti
content_877	Ndị Anambra steeti nọ n'ọṅụ mgbe ha nụrụ na Gọvanọ Obiano tinyere ijeri Naịra isii maka iji rụọ ọdọụgbọelu nke ga-aba ụgbọelụ ofesi na steeti ahụ.
content_877	Dịka atụmatụ Obiano si dị, a tụru anya na ọdọụgbọelụ ahụ ga-adị n'Umueri nke didebere Awka.
content_877	Ọ gụpụtara ya bụ bọjet n'ụlọomeiwu steeti ahụ ụnyahụ bụ Tọzde 2019.
content_877	Iran atọhapụla ụgbọmmiri bụ ọkọlọtọ mba Briten
content_877	Mba Iran atọhapụla ụgbọmmiri bu ọkọlọtọ ndị Briten ha ji kemgbe ọnwa abụọ gara aga.
content_877	Cheta na ejidere Stena Bulk izu abụọ ka Royal Marine jidechere ụgbọmmiri ndị Iran na akụkụ Gibraltar.
content_877	Iran ka na-ekwusi ike na ọ bụghị ọbọ ka bọrọ.
content_877	'IAAF World Athletic Championship' ebirila ọkụ
content_877	Ndị na-agba ọsọ n'asọmpi IAAF
content_877	Asọmpị World Athelic Championship amalite taa bụ Fraịde na Doha, isi obodo Kataa.
content_877	Ndị na-ahazi asọmpị a bụ otu 'International Association of Athletics Federations' (IAAF).
content_877	Ka o si gbata kwụrụ ugbua, Christain Coleman, Justin Gatlin, Zharnel Hughes na Adam Gemili eruola agba nke osote nke ikpeazụ n'ọsọ nke ụmụnwoke nke mita narị.
content_877	Gee akụkọ ndị a niile na nkeji
content_877	Ndị oweojii atọhapụla ndị a n'agbụ
content_877	Ndị uweojii nke mpaghara ugwu nke Naijirịa enyochapụtala ụlọ mkpagbu na ntaramahụhụ ndị mmadụ ruru 500 dị na mpaghara Rigasa nke Kaduna steeti.
content_877	Onyeisi ndị uweojii nke steeti ahụ bụ Ali Janga gwara BBC na ọ bụ onye ọgba ama gwara ha maka ụlọ mkpagbu a.
content_877	Ọ kwuru na ọ bụ ụbochi tụzde ka ndị uweojii wuchiri ebe ahu.
content_877	Nwatakịrị a tọọrọ ka ọ na-edugharị ndị isi na-ariọ aririọ
content_877	Ndị ntọ asaala asịsa n'Enugwu
content_877	Janga kwuru na ha hụrụ ihe ruru ụmụnwoke nari ise nke ọtụtu n'ime ha bụ ụmụaka nọ n'ime ụlọ ahụ.
content_877	Ụfọdu n'ime ndị ahụrụ n'ụlọ ahụ bu ịgịga n'ụkwụ ebe ụfọdu bụ ndị awakporo n'ike.
content_877	Maazị Janga kwuru na ha amatachabeghi etu ụmụ nwoke ndị ahụ siri rute n'ụlọ ahụ kama ụfọdụ si na ọ bụ nne na nna ha kpọtara ebe ahụ maka ọmụmụ ofufe Alakuba.
content_877	Ndị uweojii na-ekwu na onweghi ihe gosiri na-ebe ahụ bụ ụlọakwụkwọ.
content_877	Dịka ọdị ugbua, akpọpụla ụmụ nwoke ndị a.
content_877	Ụfodụ n'ime ha bu apa na ọnya.
content_877	Ụfọdụ ndị atụghapụrụ bu ịga n'aka nakwa ụkwụ
content_877	Aka ndị uweojii akparala mmadụ asatọ gbasara mkpamkpa a.
content_877	Ndị uweoji sị na ha ka na-eme nyocha, ma kwukwa na ha mecha ha ga-akpọpụ ndị mere ihe a ụloikpe.
content_877	Ebe ọzọ na mpaghara ugwu
content_877	Ndị agha ahụ si Damaturu na-aga Maiduguri mgbe ha zutere ọnwụ ha
content_877	Ogbunigwe adọrọ n'okporoụzọ egbuola mmadụ isii n'obodo Kamuya dị na Borno steeti mgbe ha na-eme njem.
content_877	A na-eche na ọ bụ otu ndị na-eyi ndụ egwu na mpaghara ahụ kpọrọ onwe ha ISWAP kpara mkpa mkpa a.
content_877	Mugabe enwetala ebe ezumike ya
content_877	Akpatị ozu Mugabe ebe ndị mmadụ nwereike ịga we nye ya ugwu ikpeazụ
content_877	Ezinaụlọ aka chiburu mba Zimbabwe bụ Robert Mugabe emeriela ndọrọndọrọ maka ebe a ga-eli ya.
content_877	Cheta na gọọmentị mba ahụ chọrọ ka elie ya ebe a na-eli ndị dike mba ahụ ebe ezinaụlọ ya chọrọ ka elie ya ebe eliri ndị nna nna ya.
content_877	N'egwuregwu,
content_877	Otu Slavia Prague nke Czech Republic ezigarala onye ọgba bọọlụ ha bụ Peter Olayinka ozi ekele dịka Gernot Rohr họpụtara ya na ndị ga-eso gbara Naịjirịa bọọlụ n'asọmpị enyi na enyi ha na mba Brazil na-akwado ịgba.
content_877	Akụkọ ga-amasị gị
content_877	Mbuze a achụpụla ndị mmadụ na be ha na Nnewi
content_877	Kedụ ebe a ga-agba Egwu Eke nke 2019?
content_877	Etu Ikeji Arochukwu nke afo a si kpọtụ
content_877	Ihe mere e ji bọpụta ozu nwaanyị na nwa ya n'obodo Njaba
content_878	Tacha
content_878	A chụọla Tacha n'ụlọ Big Brother ka ya na Mercy kọchara ọnụ n'ụlọ Big Brother Naija n'ụbọchị Fraịde.
content_878	Iwu e tiri n'egwuregwu BBNaija bụ na onye ọbụla kpara ibe ya aka n'ahụ ga-alarịrị.
content_878	Mpị Tasha na Mercy sụrụ n'ụlọ Big Brother Naija bụzi okwu akpụ n'ọnụ
content_878	E nyela Khafi ọsọ n'ụlọ Big Brother Naịja
content_878	BBN agba nke atọ ebidola
content_878	Ndị mmadụ malitere ịkpọ oku ka a chụpụ Tacha n'ihi na ọ dọrọ Mercy aka na ntutu isi mgbe ha abụọ kọrọ ọnụ n'ehihie Fraịde.
content_878	Mana ụfọdụ che na agaghị achụpụ ya n'ihi na o nwere ọtụtụ ndị nkwado.
content_878	Lee ihe ndị mmadu kwuru maka #Tacha, #BBNaija19, #BigBrotherNaija, #BBNaijaEviction na nchụpụ a chụpụrụ Tacha n'abalị a:
content_878	@MaziIbe_ kwuru na:
content_878	@Zaddy_nomso kwuru na ọbụ ugbua ka egwuregwu Big Brother malitere.
content_878	@Icmuha kwuru na onweghị onye ọ ga-ewute maka nchụpụ a chụpụrụ Tacha.
content_878	@PoojaMedia kwuru na nchụpụ Tacha bụ ikpe ziri ezi.
content_878	Mana obi adịghị ndị na-akwado ya mma, dịka onye a:
content_878	Ihe niile a mere wutere Tacha nke mere o ji wee rịọ ka ndị mmadụ gbaghara ya n'agwa ọjọọ niile ọ kpara n'ụlọ Big Brother Naịja.
content_878	O mere nke a site n'akara Instagram ya bụ ebe o kelere mmadụ niile dọnyere ugwu n'oge ọ n'ime ụlọ a.
content_878	Akụkọ ga-amasị gị:
content_878	Mpị Tacha na Mercy sụrụ n'ụlọ Big Brother Naija bụzi okwu akpụ n'ọnụ
content_878	"Hapụ Sowore ụgbụa maọbụ..." - Oby Ezekwesili
content_878	Amataghị m nwunye m na ụmụ m ka m si "coma" teta - Julius Agwu
content_879	'100 Foot Road' bụ ụzọ dị n'Uruagu Nnewi mbuze na-anyụ anya kemgbe ọtụtụ afọ gara aga.
content_879	Ụlọ adabara n'ime ya, ruo ugbua ọ chabiri ụzọ 100 Foot abụọ.
content_879	Mazi Ugochukwu Ndefo, onye Uruagu Nnewi kọwara na ya bụ mbuze malitere ịkpa ike ihe dịka afọ iri atọ gara aga.
content_879	Ndefo kọwara na ka mgbe ya bụ nwatakịrị na ya bụ mbuze eriela ụlọ oriri na ọṅụṅụ Ekene dili Chukwu nwe, rie ụlọ akwụkwọ nakwa ụlọ na ngwa ahịa ndị mmadụ dị ọtụtụ.
content_879	Ọtụtụ ndị bị na ya bụ ebe kọwara na izu ụka abụọ gara aga na mbuze ahụ bọpụtara ozu otu nwoke eliri n' ala ya, nke mere na ndị nwe ya bịara buru ozu ya gaa lie ebe ọzọ.
content_879	Gee ndị bi n'ụzọ ntị n'ihe nkiri a.
content_879	Akụkọ a si n'aka Ebere Ekeopara
content_879	Akụkọ ga-amasị gị
content_880	Na mgbe gboo, ichi nze so n'emume e ji ama onye tozuru ihe e ji nwoke eme.
content_880	Ọ na-abu ndi kajara akaja ma bụrụkwa ndị eziokwu ka a na-echi nze maka na ihe dị na ya buru ibu ma takwaa akpụ.
content_880	Nke a pụtara na iwu so na ya ga-ara ahụ nke na onye akaghi aka agaghị emenwu ihe dị na ya.
content_880	Akụkọ a Chris Okereke mere na-egosi usoro na ihe ụfọdụ dị na ya bu njem ị bụ nze n'ala Igbo.
content_881	Akụkọ dị mkpa:
content_881	Onyeagha nọdebere akpati Robert Mugabe oge a na-akara ya ụka akwamozu n'obodo ya bụ Kutama taa bụ abalị iri abụọ na asatọ nke ọnwa September afọ 2019
content_881	E liela ozu Robert Mugabe, aka chịburu mba Zimbabwe, bụ onye lara mmụọ n'izuụka atọ gara aga ka ọ gbachara afọ iri itoolu na ise.
content_881	E liri Mugabe n'ime Obodo ebe a mụrụ ya bụ Kutama, nke dị kilomita iri itoolu na ise (95km) ma a gawa Harare bụ isi obodo Zimbabwe.
content_881	Cheta na gọọmentị Zimbabwe na ezinụlọ Mugabe nwere obere nghọtahie maka ebe a ga-eli ya.
content_881	Robert Mugabe anwụọla n'afọ 95
content_881	Mugabe bụ oke osisi n'Afrika- Emeka Anyaoku
content_881	Gọọmentị chọburu ka e lie Mugabe ebe a na-eli ndị dike obodo ji biri, mana ezinụlọ ya ekweghị.
content_881	Ha kwuru na Mugabe chọrọ ka ili ya na nke nne ya bụ Bona dịkọta nso.
content_881	Onweghị onye ọrụ gọọmentị gbalitere n'ọkwa bịara olili Mugabe.
content_881	Nwunye ya bụ Grace nakwa ụmụ ya socha duru akpati ya ruo mgbe a dọnyere ya n'ala.
content_881	Naịjiria eturula ugo na Montreal
content_881	Naijiria emeriela na ntuliaka e mere iji họpụta ndị ga abụ ndị isi otu 'International Civil Aviation Organization' nke bụ otu na-ahụ maka njem ụgbọelu n'ụwa niile.
content_881	Mmeri a Naijiria nwetara na ntuliaka a e mere na Montreal, Canada, ga-eme ka Naịjirịa nọgide na ndị isi otu a ruo afọ atọ na-abịa abịa.
content_881	Okwu 'Xenophobia'
content_881	Obasanjo chịrị Naịjirịa afọ asatọ na ọchịchị onye kwuo uche ya
content_881	Aka chịburu Naịjiria bụ Olusegun Obasanjo ekwuola na o nwere olileanaya na nzute nke onyeisiala Muhammadu Buharị ga-ezute onyeisiala mba Saụt Afrịka bụ Cyril Ramaphosa ga-eme ka okwu gbasara Xenophobia nyụo ka ọkụ.
content_881	Obasanjo kwuru nkea na mkparịtaụka ya na ndị ntaakụkọ nwere n'ogige ọba akwụkwọ ya nke dị na Abeokuta n'ụbọchị Satọdee.
content_881	Chi ndị Liverpool mụ anya
content_881	N'egwuregwu, otu egwu bọọlụ Liverpool ji agba ekpere chi merie ndị Sheffield United n'asọmpi 'English Premier League' nke taa.
content_881	Liverpool ji otu ọkpụ goolu asataghị asata wee nweta mmeri.
content_881	'Shot' Georginio Wijnaldum gbara si n'okpuru ụkwụ ochee goolu ndị Sheffield wee piofere wee lakpuo na neetị.
content_881	N'asọmpi ndị ọzọ, Chelsea ji goolu abụọ asataghị asata wee merie ndị Brighton.
content_881	Tottenham gbalịrị were goolu abụọ a satara otu merie Southampton, ebe Wolves gbara Watford 2-0.
content_881	Manchester City na Everton ka na-achịpụ ya ugbua.
content_881	Onye akparịkwala onyeisiala o
content_881	'A sị na onye keele Eze, Eze eruo ya aka' bụ nkọwa onye enyemaka mgbasa ozi Gọvanọ Dave Umahi nke Ebonyi Steeti bụ Francis Nwaze.
content_881	O kwuru nke a mgbe ọ na-aza ajụjụ banyere ịdọ aka na ntị gọvanọ Umahi dọrọ ndị ọrụ ya maka ịkparị onyeisiala Buhari na ndi ọchịchị ndị ọzọ.
content_881	'National Live Stock Transformation Programme' abụghị Ruga - Ọnụ na-ekwuru Umahi
content_881	Buhari kwenyere n'atụmatụ niile ndị Ọwụwa Anyanwụ wepụtara - Gọvanọ Umahi
content_881	Ọ sị kwara na ọ dịghị mma ị na-akparị onye nọ n'ọchịchị n'ihi na ọ dịghị mfe mmadụ ị nọ n'ọchịchị.
content_881	Nwaze sị na ọ ka mma iji nwaayọ gwa onye na-achị achị njọọ ya karịa ịkparị ya n'ụzọ n'ezighi ezi.
content_881	"E nwere ezi ndịiche dị n'ikparị mmadụ na iji nwaayọ gwa onye ahụ na ihe ọ na-eme adịghị mma.
content_881	Gọvanọ Umahi sị na ọ bụghị ịkpọ onye ọchịchị iyi ga-enye gị ihe ị na-achọ."
content_881	Cheta na gọvanọ Dave Umahi yiri egwu na ọ ga-achụ ndị ọrụ ọbụla kparịrị onyeisiala Buhari na ndị ọzọ na-achị achị.
content_881	Ntuliaka Steeti Bayelsa na Kogi:
content_881	Ụlọọrụ Inec ewepụtala aha pati iri abụọ na atọ na Kogi Steeti nakwa pati iri anọ na ise na Bayelsa Steeti maka ntuliaka ọkwa gọvanọ.
content_881	Site n'akwụkwọ ụlọọrụ a wepụtara bụ nke Festus Okoye ọnụ na-ekwuru ha tịnyere aka na ya, ha sị na ntuliaka a ga-adị n'abalị iri na isii nke ọnwa Nọvemba 2019.
content_881	N'Amerịka:
content_881	Ndị Pati Democrat nke mba Amerịka enyela odeakwụkwọ mba ahụ bụ Mike Pompeo iwu ka o wepụta akwụkwọ na-egosi mmekọrịta ọchịchị Trump na mba Ukren.
content_881	Ndị isi kọmitii atọ n'ụlọomeiwu nyere Pompeo otu izuụka iji wepụta akwụkwọ ndị ahụ.
content_881	N'egwuregwu
content_881	Ọ bụkwa okwu   Tacha ka akpụ n'ọnụ na Naịjirịa  dịka Big Brother Naija nyere ya ọsọ ụkwụ eru ala n'emume ha.
content_881	A chụrụ Tacha dịka ya na Mercy kọchara ọnụ n'ụlọ Big Brother Naija n'ụbọchị Fraịde.
content_881	Tacha bụ onye e ji 'no leave no transfer mara' mechara laa n'ụzọ ihere.
content_881	Nkeji:
content_881	Ihe nkiri:
content_882	Everton vs Manchester City
content_882	Igbo na-atụ ilu sị ọ bịara be onye abịagbula ya mana nke a abụghị maka ndị otu eguw bọọlụ Manchester City.
content_882	Ha bịara be ndị Everton n'ụbọchị Satọdee ma bịagbuo ha.
content_882	Ọkpụ goolu atọ asatara otu ka Man City ji wee kuziere Eveton ihe.
content_882	Norwich emeela Man City ka ewu akpụkpa ntị
content_882	Mmiri eriela Man City n'azụ ụlọ ha
content_882	Man City agbarala isi onwe ha
content_882	Gabriel Jesus bụ onye izizi nyere goolu mgbe o fere ka nnụnụ were isi makpuo bọọlụ Kevin De Bruyne gbaara ya.
content_882	Oteghị aka, Dominic Calvert-Lewin sara goolu ahụ.
content_882	Mana Riyad Mahrez mekwara ka o si eme mgbe o gbakpuru 'free-kick' ndị Man City nwetara.
content_882	Goolu a Mahrez nyere yiri goolu o nyere mgbe mba Ọljiria dulara Naịjiria n'asọmpi iko mba Afrịka afọ a.
content_882	Raheem Sterling mechara nyekwa otu goolu iji mezuo ya atọ.
content_882	Nke ka njọ bụ na nwaafọ Igbo bụ Alex Iwobi agbataghị ọnụ ya n'asọmpi ahụ.
content_882	E tinyere Iwobi n'asọmpị a na nkeji nke anọ mgbe Theo Walcot merụrụ ahụ.
content_882	Mana e wepukwara Iwobi na nkeji 74.
content_882	Mmeri a mere ka Man City kwụsie ike dịka ndị nke abụọ na tebulu 'English Premier League'.
content_882	Cheta na Liverpool ji naanị otu ọkpụ goolu merie ndị Sheffield United n'ehihie Satọdee.
content_882	Chelsea meriri Brighton 2-0, Tottenham meriri Southampton 2-1, ebe Wolves meriri Watford 2-0.
content_882	Akụkọ ndị ọzọ ga-amasị gị:
content_882	'Mbuze abọpụtala ozu na Nnewi'
content_882	E liela Robert Mugabe ebe e liri nna nna ya
content_882	Ihe nkiri ga-amasị gị:
content_883	Nwanne soro anyị kirie ka ndị ntoroọbịa si kọwa ihe 'Comb' pụtara n'asụsụ Igbo.
content_883	Tinye nke gị ka anyị mara ma ị mara asụ Igbo nke ọma n'ezie.
content_884	Nwabia
content_884	Nwabia na-ejikarị akara Twitter ya akwado otu PDP
content_884	Stanley Nwabia, onye a ma ama n'elu Twitter anwụọla dịka ọ gbachara afọ iri anọ na atọ.
content_884	Ndị ezinụlọ ya kwuru na ọ nwụrụ n'ụzụ ụtụtụ ụbọchị ụka bụ 29 Sepụtemba mgbe usoro e ji etinye ọbara n'ahụ ya agaghị nke ọma dịka ụlọọrụ mgbasa ozi 'Premium Times' si depụta.
content_884	Ihe ndị mmadụ na-ekwu maka ọkụ Tonto Dikeh munyere na soshal midia
content_884	Ụlọikpe sị ka a tọhapụ Sowore
content_884	Ụfọdụ ndị enyi ya ekwupụtala na Twitter maka ọnwụ ya ma na-eto ya etu o si bụrụ ọnụ na-ekwusike maka etu ndọrọndọrọ ọchịchị si aga na Naịjirịa.
content_884	Ihe ndị eji mara Stanley Nwabia mgbe ọ dị ndụ
content_884	O na-eji akara Twitter ya akatọ ndọrọndọrọ ọchịchị na-ezighị ezi.
content_884	Ọ na-akwadokarị pati 'Peoples Democratic Party' n'akara twitter ya (@MrStanleyNwabia).
content_884	Ọ na-akatọkarị otu ndọrọndọrọ ọchịchị na-achị Naịjịra ugbua bụ 'All Progressive Congress' nke mere ndị mmadụ kwunyere pati a na-agwakarị ya okwu ọjọ.
content_884	Ọ bụ onye Abia Steeti mana a mụrụ ya na Lagos.
content_884	O nwere otu nwunye mụtaara ya ụmụ anọ.
content_884	Lekwa ihe ndị mmadụ na-ekwu na Twitter maka ọnwụ ya
content_884	Onye bụbụ osote onyeisiala Naịjirịa , Atiku Abubakar kwuru na o na-ekele Nwabia maka etu o si kwado pati PDP mgbe ọ dị ndụ.
content_884	@gentleojay na-ekwu na ọ bụ ọrịa gburu nwa amadi a
content_884	@TosinOlugbenga kwuru onye amamihe nke ukwuu anwụọla.
content_884	@UchePOkoye na-eto Nwabia maka etu o si ewepụ ụjọ ma kwuo ihe kwesiri ka ekwuo.
content_884	@MrOdanz kwuru na ọnwụ Nwabia gbawara ya obi.
content_884	Akụkọ ndị ga-amasị gị
content_884	Ihe Buhari mere maka mmekpa mmadụ 300 na Kaduna
content_884	Man City abịala be Everton biagbuo ha
content_884	'Mbuze abọpụtala ozu na Nnewi'
content_884	Kedụ ihe mere ndị Naịjirịa ji achọ Aisha Buhari?
content_885	Akụkọ dị mkpa:
content_885	Onye dị ime
content_885	Ndị uweojii na Legọs Steeti azọpụtala ụmụnwanyị iri na itoolu bụ ndị e ji eji n'ime ụlọ nzuzo ebe a na-ere ma na-azụkwa ụmụaka a mụrụ ọhụrụ.
content_885	Dịka ụlọọrụ ntaakụkọ Channels TV si deputa, ụlọ nzuzo ahụ dị na mpaghara Ikotun nke dị na Legọs.
content_885	Ụmụnwanyị iri na itoolu ahụ azọpụtara dịcha ime.
content_885	Ụmụnwaanyị dị ime emeela ngagharị iwe
content_885	Lee ụmụnne Igbo atọ tụrụ ime n'otu mgbe
content_885	Ihe mere anyị ejighi agba onye dị ime akwụkwọ - Ụkọchukwu
content_885	Onye kacha dị nta n'ime ha gbara afọ iri na atọ (13) ebe onye kacha bụrụ okenye dị afọ iri abụọ na asatọ (28).
content_885	Ndị uweojii zọpụtakwara otu nwa ọhụrụ a mụrụ naanị otu ụbọchi gara aga.
content_885	Ha nwụchikwara ụfọdụ ndị na-arụ ọrụ na ya bụ ụlọ nzuzo.
content_885	Mana onye nwe ya bụ ụlọ aha ya bụ 'Madam Oluchi' bu onye ndị uweojii sị na a ka na-achọ achọ ugbua.
content_885	Stanley Nwabia alaala mmụọ
content_885	Oke ọdachi dakwasara Igbo taa. Ọnwu egbujọọla ọzọ
content_885	Nwaafọ Igbo a ma ama n'ọbaozi Twitter bụ Stanley Nwabia alaala mmụọ.
content_885	Nwabịa gbara afọ iri anọ na atọ.
content_885	A na-akwanyere Ekwueme ugwu ikpeazụ
content_885	Nne Gernot Rohr alaala mmụọ
content_885	Ọnwụ gburu Ras Kimono akpọrọla nwunye ya
content_885	Ọ nwụrụ n'ụtụtụ Sọnde n'ụlọgwụ dị na Legọs.
content_885	Ọnwụ ya bịara ndị mmadụ na mberede n'ihi na abalị atọ gara aga ka o si n'akara 'Twitter' ya zipu ozi.
content_885	Ọtụtụ ndị nwere agba na Naịjirịa dịka Atiku Abụbakar nakwa otu ndọrọndọrọ ọchịchị 'Peoples Democratic Party' kwuru na ọnwụ Stanley wutere ha.
content_885	Nne Siasia enwerela onwe ya
content_885	N'ụbọchị ole na ole gara aga, Siasia nọ na-arịọ ka ndị ntọrị a hapụ nne ya.
content_885	Ndị ntọrị atọhapụla nne Samson Siasia onye bụbu onye nchịkọta otu Super Eagles dịka ọ nọchara ihe karịrị ọnwa abụọ n'aka ha.
content_885	Ekwerikumo Siasia bụ onye ezinaụlọ ha gwara BBC na ndị a tọhapụrụ nwaada Ogere Beauty Siasia n'ime abalị Satọde 28 Seputemba, 2019.
content_885	Samson Siasia akwaala arịrị maka nne ya ka nọ n'aka ndị ntọrị
content_885	Fifa enyela Samson Siasia ọsọ ụwa ebighi ebi
content_885	Ọ sị na ha tọhapụrụ ụmụnwaanyị abụọ ndị ọzọ a tọọrọ ya na ha.
content_885	Nke a bụ nke ugboro abụọ a na-atọrọ nne Siasia, nke mbụ bụ n'afọ 2015.
content_885	Ọnụ na-ekwuru ndị uweojii na Bayelsa Steeti bụ Butswat Asimin sị na nke a bụ eziokwu, na ha na-aga n'ụlọ ha ị mata ka 'eke si anya anwụ'.
content_885	Cheta na ndị ntọrị tọọrọ nne Siasia n'ụbọchị 15 Julaị, 2019 n'obodo ha bụ Odoni, okpuruọchịchị Sagbama dị na Bayelsa Steeti.
content_885	Ọgwụ obi nwere ibute ọrịa kansa
content_885	Ọgwụ na-akwụsị obi ịcha ọkụ
content_885	Ụlọọrụ na-ere ọgwụ akpọrọ CVS dị na Amerika esorola ndị ọzọ machiri ire ọgwụ achaobi nke Bekee kpọrọ 'Heartburn'.
content_885	A na-atụ egwụ na ọgwụ a nwere ike ibute ọrịa kansa.
content_885	Mba Canada na Fransị amaala ọkwa ka ndị niile goro ya bụ ọgwụ weghachite ya azụ.
content_885	Buhari agbarụọla ihe na njide ụmụnwoke na Kaduna
content_885	Onyeisiala Naịjirịa kwuru na ọ bụ arụ ka nne na nna gbajọọ itinye nwa ha n'ụlọakwụkwọ n'oge a
content_885	Onyeisiala Muhammadu Buhari akatọọla njide na mmekpa ahụ e mere ụmụaka na ụmụnwoke ruru narị ise n'otu ụlọ dị na Rigasa, Kaduna Steeti.
content_885	N'ozi si n'aka onye enyemaka ya na mgbasaozi bụ Garba Shehu pụta, Buhari sị na a kọwara ụlọ ahụ dịka ebe ịtụ mgbere mmadụ.
content_885	Mbaka agọrọla aka n'ụkwụ ya n'Buharị
content_885	Ihe ndigbo chọrọ ịgwa Buhari
content_885	Onyeisiala jikwa ohere a kwuo na ụmụaka niile nọ ebe ọbụla kwesiri inwe ezi nchekwa ka ha ghara idabanye n'ihe ọjọ ọbụka na-ame n'obodo ebe ha nọ.
content_885	N'okwu ya, " Ọ bụ nnukwu arụ ka ndị nne na nna ọbụla gbajọọ ikpọga nwa ya ụlọakwụkwọ n'oge a."
content_885	Cheta na ndị uweojii zọpụtara mmadụ ruru narị atọ gụnyere ụmụnwoke na ụmụaka n'ụlọ ebe ekere ha agbụ kamgbe ọnwa iri atọ na Kaduna.
content_885	Ikpochapụ unyi n'Abia na Imo Steeti
content_885	Okezie Ikpeazu were oche ọchịchị Abia Steeti n'afọ 2015
content_885	Iji mee ka oke unyi dị n'Abia Steeti kwụsị gọvanọ Okezie Ikpeazụ enyela onyeisi ụlọọrụ na-ahụ maka mkpofu unyi bụ Okechukwu Apugo ọsọ.
content_885	N'otu aka ahụ gọọmentị Imo steeti amachiela ndị mmadụ iji akpa wakịrị wakịrị ekpofu unyi na Steeti ahụ.
content_885	Ihe mere Gọvanọ Ikpeazu ji kwụọ ndị ọchịehi ụgwọ
content_885	N'ofesi
content_885	Ihe ruru mmadụ abụọ anwụọla ebe mmadụ abụọ ọzọ merụrụ ahụ dịka igwe na-agba okirikiri bụ roller coaster na bekee kwọpụrụ n'okporo ya n'obodo Mezico.
content_885	Anya hụrụ ka o si mee kwuru na ndị a si n'elu elu igwe ahụ dị n'ama mkpori ndụ La Feria Chapultepec daa.
content_885	N'egwuregwu
content_885	Coleman eturula ugo
content_885	Christian Coleman
content_885	Christian Coleman nke mba Amerịka eturula ugo na asọmpị igba ọsọ nke mita narị n'egwuregwu World Athletics Championship nke na-aga n'ihu ugbua n'obodo Doha, Qatar.
content_885	Naanị tịnkọm tịnkọm itoolu na ụma asaa ka o were Coleman iji nweta mmeri a.
content_885	Justin Gatlin bụkwa onye Amerịka gbara onye nke abụọ na ya bụ asọmpi.
content_885	Andre De Grasse onye Kanada gbara onye nke atọ.
content_885	N'asọmpi Premier Manchester City ji ọkpụ atọ asatara otu merie Everton iji na-ahụ azụ Liverpool anya.
content_885	Ebe Atletico Madrid na Real Madrid enweghi onye meriri ibe n'asọmpi nke La Liga.
content_885	Man City abịala be Everton biagbuo ha
content_885	Nkeji
content_885	Ihe nkiri a ga-amasị gị
content_885	Akụkọ ndị ga-amasị gị
content_885	Ihe na-ewute ndị mmadụ maka ọnwụ Stanley Nwabia
content_885	Kedụ ihe mere ndị Naịjirịa ji achọ Aisha Buhari?
content_885	'Mbuze abọpụtala ozu na Nnewi'
content_885	Amataghị m nwunye m na ụmụ m ka m si 'coma' teta - Julius Agwu
content_886	Andy Carrol na Ricardo
content_886	Andy Carroll nke Newcastle United tinyeere Ricardo Pereira nke Leicester City ọkpa
content_886	Newcastle United gara ọrịrị na King Power statuim taa ebe Leicester City ji ọkpụrụkpụ goolu ise asataghị ihe meere ha ọjị.
content_886	Nwaafọ Igbo bụ Wilfried Ndidi sokwa gbaa aka ahịa taa.
content_886	Nke a bụ ugboro anọ Newcastle United achịtaghị aja n'asọmpi kemgbe amiltere Premia Lig nke afọ a.
content_886	Leicester aṅụọla Arsenal ka 'akpụrụ achia'
content_886	Kelechi Iheanacho emeela ihe eji kpụrụ ya n'ọnụ
content_886	Mbọ niile ha gbara lara ha n'iyi nke bụ na ha gbatakwuru akwụkwọ mmeemmee nke mere ka achụpụ Isaac Hayden ebe ọ na esi ọnwụ ịnye goolu na nkeji nke 43.
content_886	Mgbe ahụ ka ịhe bidoziri tawara Newcastle nke bụ akpụ maka na ha dịzị mmadụ iri agba ya bụ bọolụ.
content_886	N'otu aka ahụ ka e sị nyekwa onye otu ha ọzọ bụ Fabian Schar akwụkwọ nke ịdọ aka na ntị na nkeji 88 mgbe egwuregwu ahụ chọwara ịgwụ.
content_886	Wilfried Ndidi sokwa gbaa aka ahịa.
content_886	Ricardo Perira nke Leicester City ji nkeji iri na isii gbaa aka ahịa ụtụtụ mgbe ọ kpara ọtụtụ mmadụ n'otu ahịrị were tinye ya bụ bọọlụ na mmpịọ New castle.
content_886	Jamie Vardy tinyere goolu abụọ na nkeji 54 nakwa nkeji 64 ka a lọtachara ezumike.
content_886	Paul Dummett nke Leicester zakwara aha ya na nkeji 57.
content_886	Mana nwaafọ Igbo bụ Wilfred Ndidi ji goolu nke ịkpeazụ meere Newcastle mmezi na nkeji 90 ka asọmpi ahụ kụụrụ ọnụ.
content_886	Akụkọ ga-amasị gị
content_886	Man City abịala be Everton biagbuo ha
content_886	Amataghị m nwunye m na ụmụ m ka m si 'coma' teta - Julius Agwu
content_886	Ihe mere e ji bọpụta ozu nwaanyị na nwa ya n'obodo Njaba
content_886	"Hapụ Sowore ụgbụa maọbụ..." - Oby Ezekwesili
content_887	Teodorin Nguema Obiang
content_887	Nguema Obiang bụkwa osote onyeisiala ebe nna ya bụ onyeisiala nke mba Equatorial Guinea.
content_887	Gọọmentị mba Switzerland amalitela ire ọtụtụ ụgbọala ha natara n'aka Teodorin Nguema Obiang bụ nwa onyeisiala mba Equatorial Guinea.
content_887	A natara ụgbọala ndị ahụ n'aka Obiang dịka e mechara ya nnyocha maka nrụrụaka.
content_887	Ụgbọala ndị ahụ bụcha ụgbọala ndị dara oke ọnụahịa dịka 'Lamborghini, Ferrari, Bentley nakwa Rolls Royces'.
content_887	Ebe a kpọsara ụgbọala ndị ahụ maka orire na obodo Cheserex nke mba Swizaland
content_887	Ihe ruru ụgbọala 25 nke ndị ọrụ nchekwa sị na a natara Teodorin ka a ga-ere n'obodo a kpọrọ Cheserex na mba Switzerland.
content_887	Ego e retere n'ụgbọala ndị ahụ ga-agara ndị ụwa na-atụ n'ọnụ na mba Equatorial Guinea.
content_887	Ihe e ji mara Teodorin Nguema Obiang bụ ịzụ ụgbọala na ihe ndị ọzọ dara oke ọnụahịa
content_887	Nna Nguema bụ Teodoro Nguema Obiang achịala Equatorial Guinea ihe ruru afọ iri anọ.
content_887	Nwa ya bụ Teodorin gbara afọ 51 bụbu mịnịsta na-ahụ maka ọrụ ubi.
content_887	Ụgbọala 'Lamborghini Veneno Roadster' a natara n'aka Teodorin Nguema Obiang
content_887	Mana n'afọ 2012, nna ya họọrọ ya dịka osote onyeisiala.
content_887	Ihe e ji mara Teodorin Nguema Obiang bụ ịgba oringo nakwa ikpori ndụ dịka akwụkwọ akụkọ 'New York Times' si depụta n'afọ 2004.
content_887	N'afọ 2017, Swizaland nwụchiri ụgbọala 11 ha sị na ọbụ Obiang nwe ya.
content_887	Gọọmentị Swizaland malitere inyocha ya maka nrụrụaka na imebi akụnụba obodo.
content_887	Mana e mechara kwụsị ya bụ Nnyocha.
content_887	Onyeisiala mba Equatorial Guinea, Teodoro Nguema Obiang.
content_887	N'afọ 2017, mba Fransị mara Teodorin ikpe maka nrụrụaka ma tụọ ya nga afọ atọ nke Bekee kpọrọ 'suspended jail term'.
content_887	Equatorial Guinea so na mba dakarịrị ogbenye n'ụwa.
content_887	Akụkọ ndị ọzọ ga-anasị gị:
content_887	E liela Robert Mugabe ebe e liri nna nna ya
content_887	Ndị uweojii azọpụtala ụmụnwanyị 19 e ji eji n'ụlọ nzuzo ebe a na-ere ụmụaka
content_887	Ihe nkiri ga-amasị gị:
content_888	Ọdọugbọelu Akanu Ibiam dị n'Enugwu
content_888	Ọrụ amalitebeghi n'ọdọụgbọelu Akanu Ibiam dị n'Enugwu.
content_888	Otu n'ime ndịisi na ngalaba na-ahụ maka njem ụgbọelu a kpọrọ 'Federal Airport Authority of Nigeria' gbaara BBC Igbo izu nke a n'ụbọchị ụka, abalị iri abụọ na itoolu nke ọnwa Septemba.
content_888	Mana o kwuru ka a ghara ịkpọ aha ya n'ihi na enyeghị ya ikike ịgwa ndị ntaakụkọ okwu.
content_888	A ga-ewepụ "International" na Akanu Ibiam Airport?
content_888	Lee ọnọdụ ọdọụgbọelu Akanu Ibiam dị n'Enugu steeti
content_888	Etu ị ga-esi gbalarị ahụhụ sitere na mmechi ọdọụgbọelụ Enugwu
content_888	BBC kpọtụrụ onye a n'ihi akụkọ ọtụtụ ụlọọrụ ntaakụkọ dị icheiche dere na-ekwu na ọrụ a malitela na ọdọụgbọelu ahụ.
content_888	Ma ọ gwara anyị na ngalaba Faan emechaala nchọpụta na nkwado niile ha ga-eme gbasara ọrụ ahụ.
content_888	N'okwu ya: "Nke fọrọ afọ ugbua dịịrị mịnịstrị nke okwu njem ụgbọelu dị n'aka a kpọrọ 'Ministry of Aviation'.
content_888	Mịnịsta na-elekọta ya bụ ngalaba bụ Hadi Sirika.
content_888	Gọvanọ Ebonyi steeti bụ Dave Umahi kwuru na ya na onyeisiala Muhammadu Buhari kpara maka ọdọụgbọelu Enugwu mgbe ha nwere nzuko.
content_888	Cheta na gọọmentị etiti mechiri ọdọụgbọelu Enugwu n'ọnwa gara aga iji wee ruzie ụzọ ya.
content_888	Mana kamgbe ahụ ọrụ amalitebeghị na ya bụ ebe.
content_888	Nke a mere ka ndị mmadụ na-ajụ mgbe ọrụ ga-ebo na ya bụ ọdọụgbọelu.
content_888	Ndị gọvanọ ala Igbo tinyere ọnụ n'okwu ahụ wee gwa ndị mmadụ ha akụjala akụja maka na a ga-emepe ya bụ ọdọụgbọelu tupu emume ekeresimesi eruo.
content_888	Onyeisi otu jịkọrọ ndị gọvanọ ọwụwa anyanwụ bụ Dave Umahi kwuru na ya na onyeisiala Buharị kpara maka ọdọụgbọelu ahụ mgbe ha nwere nzukọ n'ọdịnso a.
content_888	Akụkọ ndị ọzọ ga-amasị gị:
content_888	Leicester ji Newcastle mee osikapa ụbọchị ụka
content_888	Oringo egbuola nwa onyeisiala ndị Equatorial Guinea, lee ụgbọala ole a natara ya n'ofesi.
content_889	Solomon Serwanjja
content_889	Solomon Serwanjja bụ onye nke ise irite nturuugo a.
content_889	Onye ntaakụkọ Yuganda bụ Solomon Serwanjja eritela nturugo Komla Dumor 2019 nke BBC hibere.
content_889	Serwanjja bụ onye ntaakụkọ n'ụlọọrụ mgbasa ozi akpọrọ 'NBS TV' ebe o na-eme otu ihe ngosi na-ewu ewu.
content_889	O mepụtala akụkọ dị icheiche nwetere ihe nrite ma nke o mepụtara ngalaba akpọrọ 'BBC Africa eye' gbasara ire ọgwụ gọọmenti wepụtara ka-ejiri gwọ ndị mmadụ na nkịtị.
content_889	Nturugo a malitere kamgbe afọ 2014, iji wee kwanyere onye ntaakụkọ BBC bụ Komla Dumor nwụrụ mgbe ọ dị afọ iri anọ na atọ, n'afọ 2014.
content_889	Serwanjja bụ onye nke ise na-erite ya bụ nturugo dịka Waihiga Mwaura, Amina Yuguda, Didi Akinyelure nakwa onye Yuganda Nancy Kacungira ibe ya ritegoro ya.
content_889	Nturugo a gunyere ya ị ga-anọdụ n'isi ụlọrụ BBC dị na mba UK , ma mecha gaa Yuganda gaa mee akụkọ ga-ewu ewu.
content_889	Serwanja gbara mbọ me ka ndị ọkaikpe na-enyocha ndị na-azọ nturugo a ghọta atụghị ụjọ n'iwepụta akụkọ ọbụla bụ nke ga-enye ọha aka.
content_889	Onyeisi 'BBC World Service Group' bụ Jamie Angus kwuru na ntụrụgo a bụ nke eji akwanyere Komla ugwu dị BBC ezigbo mkpa.
content_889	Ihe nkiri a ga-amasị gị
content_889	Akụkọ ndị ga-amasị gị
content_889	Ndị uweojii azọpụtala ụmụnwanyị 19 e ji eji n'ụlọ nzuzo ebe a na-ere ụmụaka
content_889	Oringo egbuola nwa onyeisiala ndị Equatorial Guinea, lee ụgbọala ole a natara ya n'ofesi.
content_889	'Mbuze abọpụtala ozu na Nnewi'
content_889	Leicester ji Newcastle mee osikapa ụbọchị ụka
content_890	Ọbụghị nnu niile ka a na-eri eri
content_890	Ọbụghị nnu niile ka a na-eri eri
content_890	Mpaghara ọwụwa anyanwụ Naịjiria niile juputara n'ihe akụ ọnatarachi nke nwere ike ime ka steeti niile dị na ya baa ọgaranya ma ọ bụrụ na-emezie ha nke ọma.
content_890	Nke a ga-eme ka gọọmentị steeti ndị dị n'ala Igbo kwụsị ibe akwa ego kwa mgbe kwa mgbe.
content_890	Ihe Abia Steeti ji meghere ndị chọrọ ịchụ nta ego ụzọ
content_890	Ụmụnwaanyị Abia state aha ha na-ada ụda na Nigeria
content_890	Ka anyị lee Abia Steeti na ihe ndị Chineke ji gọzie ha nke nwere ike ịmịtara ha ego ma e lebaa ha anya.
content_890	1. Mmanụ Agbidi (Crude Oil)
content_890	Mmịpụta mmanụ agbidi emebiela ọtụtụ ala nakwa osimiri n'ọtụtụ obodo ndị nwere ya.
content_890	Abịa so na steeti nwere mmanụ agbidi nakwa ikuku gas na Naịjiria.
content_890	Ebe mmanụ agbidi dị n'Abia steeti gụnyere okpuru ọchịchị dị na ọwụwa anyanwu nakwa ọdịda anyanwụ Ụkwa (Ukwa east and west).
content_890	E nwere ụmị mmanụ agbidi n'ebe ndị a: Imo River, Obuzo, OwazaNgboko, Nkali, Odogkwa nakwa Isimiri
content_890	2. Iron Ore
content_890	'Iron ore' bụ akụrụngwa dị n'ala nke e ji emepụta igwe na ihe ndị ọzọ.
content_890	Ihe dị ka rọọdụ e ji arụ ụlọ nakwa igwe e ji arụ akwa mmiri nke Bekee kpọrọ 'steel' bụ 'iron ore' ka e ji emepụta ha.
content_890	'Iron ore' bara ụba n'okpuru ọchịchị Isikwuatọ.
content_890	3. Laterite
content_890	E nwere ike iji 'laterite' arụ ụlọ
content_890	Nke a juputara n'ala Abia steeti niile.
content_890	'Laterite' bụ ihe na-adị n'ime aja ụpa nke na-acha mmeemmee.
content_890	E ji 'laterite' arụ ihe dị icheiche dịka ụzọ nakwa akụrụngwa ndịọzọ e ji arụ ụlọ.
content_890	4. Shale na Limestone
content_890	Igwe e ji akwọri 'limestone'
content_890	Shale bụ ọkpụrụkpụ nkume nke sị na aja ụpa were pụta.
content_890	Limestone bụkwa nkume ọcha e ji arụpụta ihe dị icheiche
content_890	E ji 'shale' akpụ ihe ọkpụkpụ jirikwa ya emepụta nke Bekee kpọrọ 'tiles' nakwa 'bricks'.
content_890	Agwakọọ 'shale' na 'limestone', a na-eji ya emepụta 'cement'.
content_890	'Shale na Limestone' bara ụba na mpaghara Bende, Isikwuato, Ohafia nakwa Arochukwu.
content_890	5.  Black Marble
content_890	'Black Marble'
content_890	'Black Marble' bụ okwute ojii na-egbuke egbuke.
content_890	Ọ na-ada oke ọnụahịa ma bụrụkwa ihe mara mma iji dozie ụlọ.
content_890	Ị gaa n'Osisioma Ngwa na Ugwunabo, ebe ahụ ka e nwere 'black marble' nke ọma.
content_890	6. Glass sand
content_890	Nke a bụ aja e ji emepụta 'glass' dịka enyo, ugegbe, dịrị gawazie.
content_890	A na-ewere aja a sie ya n'ọkụ o we gbazee dịka mmiri tupu ewerezie ya mepụta 'glass'.
content_890	Aja ndị a bara ụba na mpaghara Ukwa east na west.
content_890	A ga-ahụkwa ya na mpaghara Isiala Ngwa North na South, nakwa Aba North na South.
content_890	7. Salt
content_890	Ọbụghị nnu niile ka a na-eri eri
content_890	Na mpaghara Bende ka e nwere nnu n'uju.
content_890	Uru nnu bara dị ọtụtụ, ọbụghị naanị maka iji ya esi nri.
content_890	E jikwa nnu emepụta ncha, jirikwa ya eme nke bekee kpọrọ 'dyeing' nakwa 'bleaching'.
content_890	Nnu na-enyekwa aka n'ịkpụ ihe ọkpụkpụ.
content_890	E nwekwara nnu nke mmadụ enweghị ike iri eri.
content_890	8. Bentonite Clay
content_890	Nke a bụkwa ụdị aja na-adị nro n'aka ma makwaa mma.
content_890	Ọ na-enye aka idozi anụ ahụ nke mere na e ji ya arụpụta ihe ndị e ji achọ mma .
content_890	Na mpaghara Umuahia na Umuahia South ka e nwere 'Bentonite Clay' n'uju.
content_890	9. Kaolin
content_890	'Kaolin'
content_890	'Kaolin' bụ ụdị nkume e nwere ike iji mepụta ihe Bekee kpọrọ 'Ceramics'.
content_890	E jikwa 'Kaolin' arụ ọgwụ nwere ike ịkwụsi otoro maọbụ afọ ọsịsa.
content_890	Ị ga-ahụ Kaolin n'Ikwuano, Umuahia, nakwa n'ebe ụfọdụ na Isikwuato.
content_890	10. Gypsum
content_890	Gypsum bụ ihe e ji arụpụta nzu bekee a kpọrọ 'chalk'.
content_890	E jikwa ya arụ ọgwụ nakwa 'Plaster of Paris' (POP).
content_890	Lokpaukwu bụ mpaghara e nwere 'Gypsum' n'ụba.
content_890	Matakwa na Abia steeti bụkwa obodo e ji ịkọpụta nri mara, nke bụ na elezie ya anya, ịkọ nri nwere ike ime ka steeti a baa oke ọgaranya.
content_890	Ọzọkwa bụ na Abịa nwere ihe ga-amasị ndị na-eme njem nlereanya.
content_890	Ebe dịka 'National War Museum nke dị n'Umuahia, ebe e nwere Ojukwu bọnka, nakwa ọtụtụ ọgba (caves) dị n'Arochukwu nakwa Amakama.
content_890	Ọ dịzi n'aka ndị ọchịchị Abia steeti ileba anya n'ihe ndị a iji hụ na nkụ dị na steeti ahụ ga-eghere ha nri.
content_890	Akụkọ ndị ọzọ ga-amasị gị:
content_890	Ụmụnwaanyị Abia state aha ha na-ada ụda na Nigeria
content_890	Ọbụ eziokwu na ọrụ amalitela n'ọdọụgbọelu dị n'Enugwu?
content_890	Ndị uweojii azọpụtala ụmụnwanyị 19 e ji eji n'ụlọ nzuzo ebe a na-ere ụmụaka
content_890	Ihe nkiri ga-amasị gị:
content_891	Akụkọ dị mkpa:
content_891	Trump ekelela Buhari na Naịjirịa
content_891	Onyeisiala Buhari na Traump
content_891	Ogbugbu ndị nso Kraist na-ewe Trump iwe
content_891	Onyeisiala mba Amerịka bụ Donald Trump eziterela onyeisiala Muhammadu Buhari ekele ọma maka ncheta ụbọchị nnwereonwe Naịjirịa bụ ụbọchị mbụ ọnwa Ọktoba.
content_891	N'ozi ya, Trump sị na Naịjirịa na Amerịka dịka ndị dịnta abụọ na-achụ otu anụ ọhịa n'ụzọ dị iche iche.
content_891	Trump o kwuru na Buhari adịghị ndụ?
content_891	Akụkọ kachasị n'ụtụtụ a: Buhari naTrump ga-ezute
content_891	Ọ sị na Naịjirịa na Amerịka bụ enyi n'ibu agha megide iyi ndụ egwu n'ụwa dịka Boko Haram, ISIS na ndị ọzọ.
content_891	Trump sị na mba Amerịka dị njikere ịnabata atụmatụ ọchịchị Buhari n'ụzọ ga-enye aka iwulite mba abụọ ndị a.
content_891	Ọgbaaghara dara n'ụlọomeiwu ndị Bayelsa
content_891	Ụda egbe na ọgbaaghara bụ ihe e ji gbasaa nzuko ndị ụlọomeiwu Bayelsa Steeti mere dịka ndị omekaome gbabatara n'ụlọomeiwu ahụ.
content_891	Nke a na-abịa dịka ụfọdụ ndị omeiwu chọrọ ịchụtu onyeisi ha bụ Tonye Isenah , onye a sịrị chọrọ ịgba arụkwaghịm.
content_891	N'egwuregwu
content_891	Manchester United ga-ele ndị Arsenal ọbịa n'Old Trafford n'asọmpi Premier League nke abalị a.
content_891	Ndị ọgba bọọlụ dịka Anthony Martial, Marcus Rashford, Alexandre Lacazette agaghị agba n'ihi mmerụ ahụ.
content_891	Nkeji
content_891	Agbagbuola onye uweojii n'Abia Steeti
content_891	Ọtụtụ mmadu na-akato oke ogbugbu mmadu ndị uweojii na-eme
content_891	Ndị uweojii nọ n'Aba ekwuola na ha ka na-enyocha ka ha mara etu ndị ogbe ezu si gbuo onye otu ha.
content_891	Akụkọ pụtara n'ụbọchị Sepụtemba iri abụọ na asaa kwuru ndị oji egbe ezu wakporo ndị uweojii atọ na-eme nchekwa ngagharị gbuo otu,meruọ otu ahụ ebe onye nke atọ gbalagara.
content_891	Ndị Uweojii anwụchiri Tekno?
content_891	Ndị uweojii anwụchiela mmadụ abụọ
content_891	Ndị oji egbe ezu ahụ jịkwa egbe ndị uweojii ahụ gbalaga.
content_891	Ọnụ na-ekwuchitere ndị uweojii ọnụ na steeti ahụ bụ Geoffrey Ogbonna gwara BBC Igbo na ya bu ihe mere mana ha ka na-enyocha ka ha mara ka mmiri si baa n'opi ugbogiri.
content_891	Anyị ga-ewetere ụnụ nchọpụta ha n'uju dịka ha kwere na nkwa ịgwa anyị ma ha mecha.
content_891	Ihe DSS mere Chido Onumah
content_891	Ụlọọrụ Department of State Services (DSS) akọwala na onweghi mgbe ha ji nwụchi Chido Onumah bụ onye ntaakụkọ na-akatọ ọchịchị ọjọọ ma kwuo na ọ bụ ịtụziri ya aka ka ha mere.
content_891	Ọnụ na-ekwuchitere ngalaba a bụ Peter Afunanya kwuru na ọ bụ n'ihi efe o yi edere "anyị niile bụ Biafra" na ya bụ ihe kpatara okwu a.
content_891	Ihe na-ewute ndị mmadụ maka ọnwụ Stanley Nwabia
content_891	Ụlọikpe sị ka a tọhapụ Sowore
content_891	Cheta na aakụkọ pụtara ụnayhụ na ndị DSS nwuchiri ya bụ nwamadi ụnyahụ ka ọ 'tụrụ down' n'ọdọ ụgbọelu Nnamdi Azikiwe International airport dị n'Abuja.
content_891	Ha mechara wepụta akwụkwọ ozi gosiri na ọ bụ mkparịtaụka ga-eme ka akwa Onumah ghara ibutere ya nsogwu nakwa ụmụ Naịjirịa.
content_891	Ha kwuru na ụlọọrụ ha na-eme ihe ọbụla iji hụ na ha adaghị iwu Naịjirịa.
content_891	E nwere m olileanya na Naịjirịa ọhụrụ
content_891	Osote onyeisiala Naịjirịa
content_891	Osote onyeisiala Naịjirịa bụ Yemi Osinbajo ekwuola na na-agbanyeghị nsogwu niile Naịjirịa na-enwe , o nwere okwukwe maka Naịjirịa ọhụrụ ga ha pụta.
content_891	O kwuru nke a n'ụka a akara ụnyahụ iji malite emume ụbọchị ncheta nwereonwe nke Naịjirịa nke ugboro iri ise na itoolu.
content_891	Ide mmiri ataala isi mmadụ otu narị
content_891	Ihe karịrị mmadụ narị anwụọla na mba India n'ihi oke ide mmiri na steeti Uttar Pradesh nakwa Bihar.
content_891	Ihe ndị ọzọ ide mmiri a metụtara bụ njem ụgbọala, ọgwụgwọ n'ụlọọgwụ, ị ga ụlọakwụkwọ nakwa ọkụ latrik.
content_891	N'egwuregwu,
content_891	N'egwuregwu, Minista na-ahụ maka egwuregwu na mwulite ndị ntorobia bụ Sunday Dare enyela iwu ka akpọghachi onye na-elekọta ndị ọgbọsọ Naịjirịa bụ Sunday Adeleye.
content_891	Ọ bụ n'ihi emetaghị ọrụ ya ọfụma nakwa ịda iwu IAAF ka eji kpọghachi Adeleye.
content_891	Nkeji
content_891	Ihe nkiri a ga-amasị gị
content_892	Chido Onumha
content_892	Chido Onumha bụ onye ntaakụkọ
content_892	Chido Onumah bụ onye ntaakụkọ kọwara ka ndị Department of State Security (DSS) si nwuchie ya n'ọdọụgbọelu dị n'Abuja n'ụbọchị Ụka.
content_892	Chido gwara BBC na o sị Sweden abata mgbe ndị DSS bịara kpụrụ ya gawa n'ụlọọrụ ha bụ ebe ha gbawara ya ajụjụ ọnụ dị iche iche.
content_892	Sowore bịa zara ọnụ ya maka ntọghapụ n'October 4 - Ụlọikpe
content_892	Atọhapụla onye ntaakụkọ DSS nwụchiri
content_892	Ọ sị na o yi uwe e dere "We are all Biafrans" mgbe ọ nọ n'ọdọụgbọelu bụ nke ọ malitere iyi kamgbe afọ 2016.
content_892	Ọ sị na ha jụrụ ya ebe o sị nweta akwụkwọ ikike ndị Naịjịrịa ebe ọ bụ onye Bịafra ma yiri uwe a e dere "We are all Biafrans".
content_892	Mana ọ sara ha na " ya bụ onye Naịjirịa" na uwe o yi bụ maka iji gbasa ozi maka akwụkwọ o dere a kpọrọ "We are all Biafrans".
content_892	Onumah sị na ihe nke a pụtara bụ na ndị ọbụla nwere mmekpa ahụ na Naịjịrịa nwere ihe ha na-achọ dịka na ndị Biafra sị nwee nke ha.
content_892	Dịka ọ nọchara n'aka ha awa isii ha gwara ya na ha nwetere ozi na ọ nwere ndị sị mba ofesi na-abịa ibute ọgbaaghara na Naịjirịa nke o so n'ime ha.
content_892	Ha gwara na ha "achọghizi ka m yie uwe m ahụ ọzọ, na ha ga-ejichi ya".
content_892	Abaribe: Ihe DSS jiri kpọchịe m
content_892	Mgbe ha mechera, ha gbanwee okwu ha sị na "o nwere ndị chọrọ ịwakpo m na Naịjrịa".
content_892	Ha sị na "na ọ bụrụ na m yiri ya bụ uwe ndị ahụ bịa, na ndị Ipob nwere ike ịbịa gbachitere m, mgbe ahụ nsogbu nwere ike ị dapụta".
content_892	Ndị DSS ahụ sị na ọ bụ nchekwa ka ha na-echekwa ya ka ndị mmadụ ghara ị merụ ya ahụ.
content_892	Ha mechere jichie ya bụ uwe tupu ha ahapụ ya.
content_892	Ak.ụkọ ga-amasị gị
content_892	Ụlọikpe UK sị Naịjirịa kwụọ ha nde dọla 200 n'ikpe ya na ụlọọrụ P&ID
content_892	Ihe mere e ji bọpụta ozu nwaanyị na nwa ya n'obodo Njaba
content_892	Etu Boko Haram si gbuo onye ọrụ enyemaka
content_893	Kirie ebe otu nwaanyị so na ndị anwụchịrị n'ụlọ ndị Uweojii kpọrọ ụlọ mgbere nwa:
content_893	Ndị bịara ịmụ nwa ọrịre
content_893	Ndị uweojii Naịjirịa anwụchiela ụmụnwaanyị iri na itoolu dị ime nakwa ụmụaka anọ nke nwa ọhụrụ abụọ so n'ime ha site n'ụlọ ebe a na-agba mgbere nwa ọhụrụ na Legọs.
content_893	Ụmụnwaanyị ahụ si n'afọ iri na ise rue afọ iri abụọ na asatọ nakwa ụmụ nwaanyị abụọ anwụchiri bụ ndị na-elekọta ha anya ga-abanye n'aka ngalaba na-alụsọ mgbere mmadụ agha bụ NAPTIP n'aha ịchafụ.
content_893	Ichi egburu nwata a n'ihu zọrọ ya n'aka onye ntọrị - Uweojii
content_893	A nwụchiela nwaanyị rere nwa ya puku naịra 500
content_893	Ndị uweojii azọpụtala ụmụnwanyị 19 e ji eji n'ụlọ nzuzo ebe a na-ere ụmụaka
content_893	Ndị uweojii gwara BBC na e ji puku narị naira atọ na puku narị naira ise arata ụmụ nwaanyị ahụ nke ọtụtụ n'ime ha bụ ndị dara ogbenye.
content_893	Otu nwaanyị n'ime ha kọwarala ndị ntaakụkọ BBC na e jichiri ya jụ ịhapụ ya mgbe ọ chọpụtara na a ga-ere nwa ya ma ọ chọ ịgbapụ.
content_893	Onye ọzọ n'ime ha kwukwara na anaara ya ekwentị ya na ego niile o ji ma kwụsị ya ịga ụlọọgwụ n'agbanyeghị ọnọdụ ya.
content_893	Amerịka achụlatala ụfọdụ ụmụ Naịjirịa
content_893	Anwụchiela nwaanyị tọọrọ ma ree ụmụaka 5 si otu ezinaụlọ
content_893	Otu n'ime ụmụnwaanyị e jichiri so elekọta ụmụnwaanyị ahụ dị ime kwetara na ọ chọpụtara na ebe ọ na-arụ ọrụ na-agba mgbere nwa ọhụrụ mana egwu ekweghi ya ga na ndị uweojii.
content_893	Nke a abụghị mbụ a ga-ejide ndị na-agba mgbere nwa ọhụrụ nke ndị uweojii nwụchiri.
content_893	Ndị uweojii kwukwara na ha etinyela anya n'ala n'ime nnyocha banyere okwu a rue mgbe a ga-enweta ikpe ziri ezi.
content_893	Akụkọ ga-amasị gị
content_893	Ngwa ahịa m ka tọrọ na 'Seme Border' - Onye na-atụbata ahịa
content_893	Ụlọikpe sị ka a tọhapụ Sowore
content_893	Etu Ghana jiri gbochie 'ịnapụ' Akufo-Addo gọọment
content_894	Manchester United vs Arsenal
content_894	O nweghi onye tụrụ azụ ibe ya n'ala n'etiti Manchester United na Arsenal dịka ha zutere n'asọmpi Premier League.
content_894	Asọmpi a dị n'etiti otu egwuregwu abụọ ndị a bụ ọgụ dimkpa abụọ maara onwe ha nke ọma.
content_894	Ụwa niile ahụla ọtọ Man Utd taa
content_894	Arachaala Arsenal ka ofe nkupu
content_894	Nke a mere o ji raa ha ahụ inye ibe ha goolu rue na ngwụcha ọkara nke mbụ.
content_894	Na nkeji 45, Man United bu ụzọ tụọ Arsenal azụ n'ala site na goolu Scott McTominay nyere.
content_894	Barca akpọgidela Man U n'obe Old Trafford
content_894	Chi ndị Man U azọọla ha n'aka ndị Watford
content_894	Dịka ọkara nke abụọ malitere na nkeji 58, Arsenal siri ọnwụ ma megwara Man United mgbe Pierre-Emerick Aubameyang nyere goolu.
content_894	Dike abụọ ndị a sisara onwe ha ọnwụ niile ha nwereike mana o nweghi onye nyere ibe ya goolu ọzọ.
content_894	Mpụtara asọmpi mere ka Man United nọrọ na ndị iri ebe Arsenal bụ ndị anọ n'ogogo tebụlụ Premier league.
content_894	Akụkọ ndị ga-amasị gị:
content_894	Lee ọtụtụ ihe akụ ọnatarachi juputara n'Abia State nke nwere ike ime ha ọgaranya
content_894	DSS sị m anwala anwa yie uwe Biafra a ọzọ - Chido Onumah
content_894	Agbaala ndị mgbere nwa n'anwụ
content_895	Ndị uweojii Naịjirịa anwụchiela ụmụnwaanyị iri na itoolu dị ime nakwa ụmụaka anọ nke nwa ọhụrụ abụọ so n'ime ha site n'ụlọ ebe a na-agba mgbere nwa ọhụrụ na Legọs.
content_896	Muhammadu Buhari
content_896	Onyeisiala Muhammadụ kwuru na ụbochị mbụ nke Oktoba nke afọ ọbụla na-abụkarị mgbe eji eṅomi ma kele Chukwu maka ihe ndị o merela Naịjirịa.
content_896	Anyị ga-achịkọtara ụnụ ihe niile o kwuru n'ụzọ asatọ a.
content_896	"Naịjirịa na Amerịka dịka ndị dinta na-achụ otu anụ" - Trump
content_896	Ntorobịa Naịjirịa amaala Buhari aka
content_896	Nchekwa
content_896	Onyeisiala Buhari kwuru kelere ndị agha na ndị uweojii etu ha si agba mbọ ịhụ na Naịjirịa nwere ezigbo nchekwa.
content_896	O kwuru na ọchịchị na-agbasị mbọ ike ihụ na ha gboro nsogwu ndị Niger Delta na-enwe ma hịcha Ogoni bụkwa nosgbu gburugburu ebe ahụ nwerela kamgbe.
content_896	O kwuru na mpụ eji kọmpụta arụ na-arị ibe ya elu mana ha ga-agba mbọ hụ na ya bụ agwa ọjọọ biara na njedebe.
content_896	Akụ na ụba Naịjịrịa
content_896	Buhari kwuru na ọ ga-agba mbọ hụ na akụ na ụba Naịjirịa kwụsie ike ma bụrụ nke onye ọbụla ga-enwe ohere isonye mee ka o wulite nkeọma.
content_896	Anyị ga na-agba mbọ ihụ na anyị chọtara ụzọ ndị ọzọ anyị ga-eji wulite akụ na ụba Naịjirịa ma na-emekwa ka ego anyị na-enwete na mmanụ agbịdị na-aba nnukwu uru.
content_896	2nd Niger Bridge
content_896	Anyị ga-arụcha akwa mmiri a n'afọ 2022.
content_896	Cheta na akwụsịrị ọrụ ebe ahụ nso nso a.
content_896	Ntụbata nri
content_896	Anyị agaghị alaghachị n'itụbata nri na Naịjirịa ma na-ebupu ọrụ anyị nye ndị ofesi.
content_896	Otu Economic Advisory Council
content_896	Buhari kwuru na okpokobara otu a ka ha wee mee ka ihe ụfụ nwereike ịpụta n'ụfọdụ mkpebi ha mere maka akụ na ụba Naịjirịa ghara inye ụmụ Naịjirịa nnukwu nsogbu.
content_896	"Anyị ga-agba mbọ tinyekwuo ego n'agụmaakwụkwọ, ahụike, mmiri na idiọcha na ịhụ na nri gbara kasaa."
content_896	Ibuso mpụ agha
content_896	Mpụ na nrụrụaka na-abawanye ụba n'obodo mana "a na m arịọ ka steeti niile nọ na Naịjirịa hụ na mere ndị si ebe kwụba aka ha ọtọ n'ebe ego dị.
content_896	Buhari kwuru na "Ministry of Justice", otu dịka "Independent Corrupt Practices Commission", Economic and Financial Crimes Commission, ga-aga n'ihu na-ebuso mpụ agha.
content_896	Ọ rịọkwara ụmụ Naịjirịa ka ha kpesa ma ma aka gbasara omume mpụ ọbụla ha hụrụ n'akụkụ ha ka obodo kwụsị ịbụ nke eji mpụ na nrụrụaka wee mara.
content_896	Na Nchịkọta,
content_896	Buhari kwuru na na-agbanyeghị nsogwu niile Naịjirịa nwere ugbua, ọ ga-akwụsị ike karịa ka ọ dị na mbụ, ma ọ bụrụ na anyị niile jịkọ aka mee ka ezigbo ọchịchị na nwulite akụ na ụba tọọ atọ n'obodo.
content_896	Ọ na-rịọ ka ụmụ Naịjirịa chekwa obodo ha n'aka ndị na-achọghị ọganihu ha.
content_896	Nnamdi Azikiwe, Ahmadu Bello na Abubakar Tafawa Balewa
content_896	Ụbọchị mbụ n'ọnwa Ọktoba dị ezigbo mkpa nye ndị Naịjirịa, ọ bụ ụbọchị Naịjirịa nwere onwe ya site n'aka ọchịchị ndị Briten.
content_896	Taa bụ ụbọchị mbụ nke ọnwa Ọktoba afọ 2019, Naịjirịa na-echeta ụbọchị ọmụmụ ya nke afọ iri ise na itoolu (59yrs).
content_896	Lee ụfọdụ ihe ndị dị mkpa banyere ụbọchị nnwere onwe Naịjirịa:
content_896	Etu aha 'Naịjirịa' si pụta
content_896	Onye chepụtara aha a 'Naịjirịa' bụ Flora Shaw nwunye Lord Lugard.
content_896	Lord Lugard bụ onye agha mba Briten kpokọtara mpaghara niile mejupụtara Naịjirịa ma bụrụ gọvanọ-ọchịchị mbụ nke Naịjirịa.
content_896	Flora wetara echiche site n'osimmiri Naịja nke mere kpọọ ya mpaghara 'Naịjirịa'.
content_896	Ndị nna nna hiwere Naịjirịa
content_896	Nnamdi Azikiwe, Ahmadu Bello na Abubakar Tafawa Balewa
content_896	'A sị na onye a na-akpọ nwere nke ọ na-eme', ya mere ndị a bụ ndị gbara ezigbo mbọ ịhụ na Naịjirịa nwere onwe ya n'afọ 1960.
content_896	Ndị a gụnyere;
content_896	Nnamdi Azikiwe - E ji 'Zik' mara ya, ọ bụ onyeisiala mbụ nke Naịjirịa mgbe ha nwechara onwe ha.
content_896	Obafemi Awolowo - O hiwere atụmatụ agụmaakwụkwọ n'efu na mpaghara ọdịda anyanwụ Naịjirịa na otu a kpọrọ 'Action Group'.
content_896	Ahmadu Bello - Ọ bụ ya hiwere otu 'Northern People's Party (NPP) n'afọ 1951 mana ya na Nnamdi Azikiwe mechara hiwe NCNC iji zọta nnwereonwe n'aka ndị Briten.
content_896	Abubakar Tafawa Balewa - Ọ bụ ya bụ Praịm Mịnịsta mgbe Naịjirịa nwere onwe ya n'afọ 1960 nakwa 1964.
content_896	Etu ndị Naịjirịa ji echeta nnwere onwe ha
content_896	Ụmụafọ Naịjirịa niile na-ele anya maka ụbọchị ncheta nwereonwe ha n'aka ndị ọcha 'Briten'.
content_896	Site na mgbasa ozi onyeisiala na TV nakwa Radio rue n'ọtụtụ egwu ọdịnala ụmụakwụkwọ na-agba, tinyere ụbọchị ezumike a tụkwasịrị n'elu ya.
content_896	Nke a na-enye ndị mmadụ ohere ịtụgharị uche n'ihe niile Naịjirịa riterela kamgbe nnwereonwe ya.
content_896	Akụkọ ndị ọzọ dị mkpa banyere Naịjirịa
content_896	Ọktoba 1, 1960 - Naịjirịa nwere onwe ya site n'aka ọchịchị ndị Briten.
content_896	Ọktoba 1, 1961 - Ndịda Kameruun kewapụrụ na Naịjirịa ma bụrụ zie Kameruun site na ntuziaka otu United Nation.
content_896	Ọktoba 1, 1963 - Naịjirịa ghọrọ Steeti nwere ike ọchịchị nke ha bụ 'Republic' na Bekee.
content_896	N'afọ  1967 ruo 1970 - Naịjirịa lụrụ aghaime a kpọrọ agha Bịafra mgbe Ojukwu chọrọ ka ndị Igbo kewapụta onwe ha dịka obodo pụrụiche nke ya.
content_896	N'afọ 1975 - A na-ere ụgbọala ọhụrụ puku naịra abụọ (N2000).
content_896	N'afọ 1975 - Ego ụgọelu eji aga Lọndọn bụ otu natị naịra (N100).
content_896	N'afọ 1976 - Kobo iri asaa na ise (75Kobo) bụ otu Paụndz ndị Briten ebe kobo iri isii (60Kobo) bụ otu dọla (1$).
content_896	N'afọ 19
content_896	Akụkọ ndị ga-amasị gị
content_896	Lee ọtụtụ ihe akụ ọnatarachi juputara n'Abia State nke nwere ike ime ha ọgaranya
content_896	Agbaala ndị mgbere nwa n'anwụ
content_896	DSS sị m anwala anwa yie uwe Biafra a ọzọ - Chido Onumah
content_897	Lee ụmụ Igbo ji asụsụ Igbo gụọ abụ ala Naịjirịa bekee kpọrọ "national anthem".
content_898	Akụkọ dị mkpa:
content_898	Buahri ga-awụchi Saụt Afrịka echi
content_898	Onyeisiala Buhari ga-ahapụ Naịjirịa gawa mba Saụt Afrịka echi izute onyeisiala mba ahụ bụ Cyril Ramaphosa bụ ebe ọ ga-anọ abalị atọ.
content_898	Onye ndụmọdụ ya na mgbasaozi bụ Garba Shehu sị na njem a bụ maka mkparịtaụka ọdị mma ndị Naịjirịa bi na mba ahụ.
content_898	Mba Saụt Afrịka arịọla Naịjirịa mgbaghara
content_898	"Ihe e mere anyị bụ ihe nyere anyị mbọmbọ ọsọ na South Africa"- Nwaanyị Igbo si SA agbalaga
content_898	Cheta na onyeisiala mba Saụt Afrịka bụ Cyrila Ramaphosa kpọrọ onyeisiala Buhari oku a maka iji hazie mmekọrịta dị mma n'etiti mba abụọ a.
content_898	Njem a na-abịa n'ime izuụka ole na ole mwakpo 'xenophobia' mere na mba Saụt Afrịka ebe e bulatara ọtụtụ ụmụ Naịjirịa nọ na mba ahụ.
content_898	Onyeisiala Buhari na ụmụafọ Naịjirịa na mba Saụt Afrịka ga-enwe mkparịta ụka dịka Garba Shehu si kwuo.
content_898	Ihe Peter Obi kwuru maka Naịjirịa
content_898	Dịka Naịjirịa mere emume ncheta ụbọchị nnwere onwe ya taa, ọtụtụ ụmụafọ Naịjirịa tinyere ọnụ n'okwu banyere ọnọdụ ya.
content_898	Peter Obi chịburu Anambra Steeti sị na nchekwa, mbite ego, na e nweghi ọrụ so na nsogbu ndị chere Naịjirịa n'ihu.
content_898	N'ofesi
content_898	Ndị uweojii agbala otu onye n'ime ndị na-eme ngagharịiwe megide gọọmentị Chaịna na Họng Kọng egbe n'obi ya
content_898	Nke a bụ mbụ a na-agba mmadụ ezigbo mgbọ egbe n'ime ngagharịiwe a chụwarala  izuụka anọ.
content_898	N'egwuregwu
content_898	Asọmpi Uefa Champions League nke izuụka abụọ ga-ebiri ọkụ n'abalị a ebe otu egwu ndị dịka PSG, Bayern Munich ga-apụta ihe.
content_898	Ndị ọzọ gụnyere Juventus, Man City, Bayer Leverkusen, Tottenham na Atletico Madrid.
content_898	Nkeji
content_899	Mgbe ọbụla ị nụrụ na mmadụ abụghị nwoke ọ bụghị nwaanyị, Kedụ ihe na-agba gị n'uche?
content_899	Nke a bụ akụkọ banyere ndị Naịjirịa abụọ James Johnson na Mystique Evolving bu ikpu na amụ pụta ụwa.
content_899	Mmadụ abụọ ndị a kọrọ akụkọ ha nakwa ihe ndị ha na-agabiga na ndụ n'ihi ọnọdụ a.
content_899	James Johnson
content_899	James Johnson bu ọtụ na amụ mgba a mụrụ ya mana nne na nna ya kpebiri na ọ bụ nwaanyị ma gụọ ya aha Iyabo Abade.
content_899	James amaghị na ọ pụrụiche rue afọ 1997-1998 mgbe a chọrọ ịgba asọmpi Iko mba Afrịka nakwa Iko Mbaụwa nke ụmụnwaanyị.
content_899	James Johnson
content_899	Iyabo hapụrụ otu egwuregwu ụmụnwaanyị mgbe ọ chọpụtara oke ihe dị iche ya na ụmụnwaanyị ndị ọzọ.
content_899	Dịka obere nwa, Iyabo malitere ịgba bọọlụ mgbe ọ dị afọ iri.
content_899	Ọ dị afọ iri na itoolu mgbe ọ chọpụtara oke ndịiche dị n'etiti ya na ụmụnwaanyị ndị ọzọ. James sị na o chere na "ọ bụghị mmadụ" maka na o nwere ọtụ na amụ.
content_899	Site na nyocha ndị o mere, ọ chọpụtara na ọ bụ nwoke pasentị iri asaa (70%) na nwaanyị pasenti iri atọ (30%). Nke mere o ji họrọ ịbụ nwoke.
content_899	Mystique Evolving
content_899	Site na mgbe a mụrụ Mystique o nwere amụ gosiri na ọ bụ nwoke.
content_899	Mana dịka ọ na-etolite, olu ya agbanweghi ka nke nwoke, anụ ahụ ya dị nro ka nke nwaanyị.
content_899	Mystique Evolving
content_899	Ezinaụlọ Mystique na-ebo ya ebubo na ọ na-enwe mmeko nwoke na nwoke.
content_899	Ụdị dịka nke nwaanyị. N'ụlọakwụkwọ Sekọndịrị, ezinaụlọ ya na-ebo ya ebubo na ọ bụ onye na-enwe "mmeko nwoke na nwoke".
content_899	N'agbanyeghi nke a Mystique sị "Amara m na ọ bụghị onye mbụ."
content_899	Dịka ọ na-eto, ọ malitere ịkpụ ara dịka nwaanyị. Ọ chọpụtara na akụkọ afọ na-ara ya ahụ kwa ọnwa ọbụla.
content_899	Mgbe ọ gara ụlọọgwụ, nnyocha gosiri na o nwere akpụ (ovary) abụọ n'ime ahụ ya mana o nweghi akpa nwa.
content_899	Dọkịnta gwara ya na afọ ahụ na-ara ya ahụ kwa ọnwa bụ oge nsọ nwaanyị nke na ọ na-aghị ahụ.
content_899	Mystique sị na ezinaụlọ ya niile gbahapụrụ ya n'ime afọ iri ewepụ otu nwanne ya nwoke.
content_899	James Johnson
content_899	Jamea echefuola ihe niile banyere mgbe ọ bụ Iyabo ewepu ụfọdụ foto.
content_899	Ihe ndị a na-agabiga
content_899	Oke nsogbu ndị nwere ọtụ na amụ na-enwe na Naịjirịa bụ ịkpaoke site n'aka ezinaụlọ ha nakwa ndị obodo.
content_899	Ọtụtụ ndụ Naịjirịa amaghị ụdị ihe a, ụfọdụ na-ahụta ha dịka amoosu chọrọ nnapụta maọbụ nke e kwesịrị ịtụgbu n'okwute. Ndị ọzọ na-ahụta ha dịka ndị a bụrụ ọnụ.
content_899	Nke a mere ọtụtụ n'ime ha ji ezo ezo n'ihi ụjọ amaghị etu ndị obodo ga-esi akpasa ha agwa.
content_899	Mystique Evolving
content_899	"N'oge ikpeazụ m hụrụ ndị ezinaụlọ m, ha kara egbu m."| Ha kụrụ m ihe, kpụọ m isi, gbatuo m n'ala," Ihe o kwuru.
content_899	A bịa na nke James, ezinaụlọ ya hụrụ ya kwadoro. Mana ịkpaoke ọ hụrụ n'egwuregwu bọọlụ mgbe ọ ghọrọ nwoke mere o ji kwụsị ịgba bọọlụ na Naịjirịa.
content_899	Otu egwu bọọlụ Jamew so na ha
content_899	Ihe bụ 'ịntersex'?
content_899	'Intersex' bụ onye nwere ọtụ nwaanyị na amụ nwoke pụta ụwa mgbe a mụrụ ya.
content_899	Ọtụtụ n'ime ha na-enwe mgbagwoju anya ma ha ọ bụ nwoke ka ọ bụ nwaanyị.
content_899	Ọ na-ara ahụ ịkwọwa ma ụdị a dịka nwoke ma ọ bụ nwaanyị maka ha abụghị otu n'ime ndị a.
content_899	MYSTIQUE
content_899	MYSTIQUE
content_899	Ndị a bu ọtụ na amụ nọ na Naịjirịa dịka ha nọ na mba ndị ọzọ dị n'ụwa. Mana mba ndị mara na ha dị ma nabata ha na-akpọ ha 'non-binary'. Nke pụtara na ha abụghị nwoke maọbụ nwaanyị.
content_899	Ndị ọkacha sị na otu n'ime mmadụ puku abụọ na-alọta ụwa bụ onye nwere ọtụ na amụ (Intersex).
content_899	Mana ọ rara ahụ ị mata ole ha dị na Naịjirịa dịka ọtụtụ n'ime ha na-ezo onwe ha ezo.
content_899	Akụkọ ndị ga-amasị gị
content_899	Buhari ga-awụchi na Saụt Afrịka ị ma ka eke si anya anwụ
content_899	Agbaala ndị mgbere nwa n'anwụ
content_899	DSS sị m anwala anwa yie uwe Biafra a ọzọ - Chido Onumah
content_900	Megan
content_900	Megan nwunye 'Duke' nke Sussex amalitela ikpụpụ ụlọọrụ mgbasaozi 'Mail on Sunday' ulọikpe.
content_900	Ọ bụ maka etu ha si wepụta akwụkwọ ozi "nke ọ chọghị ka ọha hụ' tiwasara ọha ka ha gụọ.
content_900	Akụkọ kachasị n'ụtụtụ a : Harry na Lọọlọ Meghan ekelela ụwa
content_900	Lee ihe mere n'agbamakwụkwọ Harry na Meghan Markle
content_900	N'akwụkwọ ozi di ya bụ Harry depụtara ,o kwuru na ha gara n'ihu mee nke a m,aka etu ndị ọjọ si chọọ imetọ ugwu nwunye ya.
content_900	Harry kwuru: Nnem nwụnahụrụ m mana ugbua a na m ele nwunye m ka ndị ike meminara nnem chọro imemina ya."
content_900	Ọnụ na-ekwuchitere ụlọọrụ 'Mail on Sunday' kwuru na ụlọọrụ agaghị ehichapụ akụkọ ahụ makana ha dị njikere ịzara ọnụ ha n'ụlọikpe.
content_900	Lee ihe ndị mmadụ na-ekwu maka okwu a
content_900	@dontjealousme kwuru na ọ ghọtaghị ihe mere aha Megan ji ewukarị n'ihu akwụkwọ ụlọ mgbasaozi ọbụla.
content_900	@Windfall68 kwuru na ihe ha mere dị mma
content_900	Akụkọ ga-amasị gị
content_900	Buhari ga-awụchi na Saụt Afrịka ị ma ka eke si anya anwụ
content_900	Ihe ndị mmadụ na-ekwu maka okwu okpụrụkpụ ndị a Buhari kwuru
content_900	Agbaala ndị mgbere nwa n'anwụ
content_901	Ụlọakwụkwọ Queens College
content_901	Ụmụakwụkwọ atọ nwụrụ n'ụlọakwụkwo a n'afọ 2017
content_901	Ọtụtụ ụmụakwụkwọ esila n'ụlọakwụkwọ obibi na Queens College Yaba laa bee ha ịnata ọgwụgwụ maka ọrịa.
content_901	Ụlọọrụ ntaakụkọ dị icheiche enyela ọnụọgụgụ ndị lara site na 700 rue 1000 mana amabeghị nke bụ eziokwu.
content_901	Asọmpi iji họpụta ụmụakwụkwọ rụpụtara ezigbo ihe teknụzụ amalitela n'Ọnịcha
content_901	Ụmụakwụkwọ 7 mahadum Madonna apụtala mkpọrọ
content_901	Otu nne nwere nwa n'ụlọakwụkọ ahụ achọghị ka enye aha ya kwuru na ụmụ ya ka nọ n'ụlọakwụkwọ
content_901	"Ụmụ m na-eme ọfụma, onye na-elekọta ha gwara m ya n'ekwentị" ka o kwuru.
content_901	Ọ gwakwara BBC Igbo na ọ nụrụ na ọtụtụ ụmụakwụkwọ agbalaala bee ha n'ihi ọrịa amaghị aha ya.
content_901	Otu onye ntaakụkọ BBC nọ n'ụlọakwụkwọ ahụ na-agbalị ịchọpụta nke bụ eziokwu maka okwu a.
content_901	Cheta na ụmụakwụkwọ atọ nwụrụ n'afọ 2017 na Queens College maka mmiri ọjọọ ha ṅụrụ.
content_901	Ọtụtụ nne na nna ụmụakwụkwọ ahụ kwetere na n'ezie na ọrịa amaghị aha ya bụ nke metụtere ọtụtụ ụmụakwụkwọ batara ya bụ ụlọakwụkwọ.
content_901	Otu nwoke aha ya bụ Damian kwetere na ya bụ ọrịa metutere nwa ya mana ọ gbakeela.
content_901	Ụmụakwụkwọ gbakelara lọtara ụlọakwụkwọ
content_901	Damian sị " ndị ụlọakwụkwọ ahụ kpọrọ m ka m bịa buru nwa m maka na ahụ adịghị ya. Mgbe m ruru ebe ahụ, ahụrụ ọtụtụ ụmụaka na gbagharị anata ikike ịla ulo".
content_901	Ọ sị na-agwọro nwa ya ọrịa ịba na nje n'ụlọọgwụ mana ọ gbakeela ugbua.
content_901	Damain sị "nwa m agbakeela ịlahachị ụlọakwụkwọ mana ha sị ka ọ ṅụchaa ọgwụ ya tupu ọ lahachi".
content_901	Nne na nna ụmụaka ụfọdụ sị na ọrịa batara na ya bụ ụlọakwụkwọ ebe ụfọdụ na-agbagha ya.
content_901	Nke a mechere ka akụkọ pụtara na ọbaozi na ụbọchị Tuzde na ọrịa amaghị aha ya batara na ya bụ ụlọakwụkwọ nke metutara tụtụ ụmụakwụkwọ.
content_901	Ka ọ dị ugbua, gọọmenti Legọs steeti sị na ha na-etinye anya na ụlọakwụkwọ ahụ na ndị ọzọ ka ha mata ebe ya bụ mmiri sị banye opi ụgbọghụrụ.
content_901	Gọọmenti kwetere na n'ezie na ihe ruru mmadụ 89 anatala ọgwụgwọ maka ọrịa gbasara ekumume n'obere ụlọọgwụ ụlọakwụkwọ ahụ.
content_901	Onye ntaakụkọ BBC jikwa anya ya abụọ hụ ndị ọrụahụike steeti bịara ịme nyocha ebe ahụ.
content_901	Mgbe ndị ọrụ anyị gara ebe ahụ, ndị ụlọakwụkwọ ahụ ekweghị ka ha banye n'ụlọakwụkwọ ahụ maọbụ zaa ajụjụ ọbụla kama ha huru ụmụakwụkwọ ndị gbakerela n'ọrụ bụ ndị laghachitere ụlọakwụkwọ ahụ.
content_901	Ndị ọrụahụike steeti bịara nnyocha
content_901	Akụkọ ga-amasị gị
content_901	Harry agbaala 'Mail on Sunday' akwụkwọ maka ụtọ ndụ ya
content_901	Ihe ndị bu ọtụ na amụ na-agabiga
content_901	Buhari ga-awụchi na Saụt Afrịka ị ma ka eke si anya anwụ
content_901	Ihe ndị mmadụ na-ekwu maka okwu okpụrụkpụ ndị a Buhari kwuru
content_902	Ọ ga-adịkwa egwu mana enye ndị a imi, ha ga-akpọ ụtaba.
content_902	Ndị ntọroọbịa a ekweghị ekwe maka na ha na-ekwupute ihe ha ga-eme maọbụrụ na ha nwee ohere ịchị Naịjirịa.
content_903	Genevieve Nnaji
content_903	Lion Heart bụ ejije izizi Gnevieve Nnaji mepụtara n'onwe ya.
content_903	Ihe ejije nke nwaada Igbo bụ Genevieve Nnaji mepụtara aha ya bụ 'Lion Heart' nwere ike ituru ugo 'Oscar'.
content_903	Otu a kpọrọ 'Nigerian Oscars Selection Committee' (NOSC) bụ ndị họpụtara ejije a ka o soro na ndị a ga-atule maka nturuugo 'Oscar'.
content_903	Ụmụnwaanyị Imo state bụ "a kwaa a kwụrụ" na Nigeria
content_903	Ugboro atọ mgbọ egbe 'stray bullet' tụrụ ndị Nollywood
content_903	'Lion Heart' bụ ejije maka onye ọgaranya nwere ụlọọrụ na-ahụ maka njem ụgbọala.
content_903	Mgbe ụlọọrụ ahụ chọrọ imechi n'ihi ụgwọ ha ji otu ụlọakụ, ada ọgaranya ahụ gbalịrị ike ya iji hụ na-emechighi ya.
content_903	Otu n'ime ihe mmụta dị n'ejije a bụ na nwanyị bụ ihe.
content_903	Ndị a ma ama dịka Genevieve Nnaji, Pete Edochie, Nkem Owoh, Kanayo Kanayo na oti egwu Phyno socha mee ya bụ ejije.
content_903	Buhari agaala Saụt Afrịka
content_903	Buhari n'ime ụgbọelu o ji aga Saụt Afrịka
content_903	Onyeisiala Muhammadu Buhari ahapụla Naịjiria taa bụ Wenezde gawa Saụt Afrịka.
content_903	Njem a bụ ka ya na onyeisiala mba ahụ bụ Cyril Ramaphosa tinye ọnụ n'okwu gbasara 'Xenophobia'.
content_903	Ndị so Buhari mee nje m gunyere gọvanọ Kano steeti, Umaru Ganduje, Dave Umahi nke Ebonyi nakwa Simon Lalong nke Plateau.
content_903	Cheta na ndịisiala abụọ ahụ bu ụzọ zigara onwe ndị ozi gbasara ya bụ okwu.
content_903	A na-atụ anya na nzute Buhari na Ramaphosa ga-eweta okwu ịkpa oke agbụrụ n'isi njedebe maka na o si taa dịwa mma ọ dịwara gboo.
content_903	Tambuwal na Ganduje enwetala mmeri
content_903	Gọvanọ Abdullahi Umar Ganduje
content_903	Ụlọikpe ntuliaka na Kano Steeti eweliela gọvanọ Umar Ganduje aka elu.
content_903	Ha kwuru na ọbụ Ganduje tuuru ugo n'ezie na ntuliaka oche gọvanọ e mere n'ọnwa Mach afọ a.
content_903	Gọvanọ Aminu Tambuwal
content_903	N'otu aka ahụ, ụlọikpe ntuliaka nke Sokoto steeti kpebikwara na ọbụ Aminu Tambuwal meriri ntuliaka gọvanọ steeti ahụ taa.
content_903	Ikpe ahụ dị n'etiti gọvanọ Aminu Tambuwal nke otu ndọrọndọrọ ọchịchị 'Peoples Democratic Party' na Ahmed Aliyu nke otu 'All Progressives Congress'.
content_903	N'ofesi
content_903	Mba Amerịka amachiela ntụbata ọla dayamọnd site n'obodo Zimbabwe.
content_903	Iwe ha bụ na Zimbabwe na-amanye ndị mmadụ amanye ịrụ ọrụ n'ebe a na-egwuputa 'diamond' ndị ahụ.
content_903	Mana ndị ọchịchị  Zimbabwe kwuru na Amerịka asigbuola onwe ha n'asị, maka na onweghị onye ha manyere ka ọ rụọ ọrụ ebe ahụ.
content_903	Jamal Khashoggi
content_903	Jamal Khashoggi
content_903	Taa ka o mere otu afọ e ji gbuo Jamal Khashoggi onye ntaakụkọ si mba Saudi Arebia.
content_903	N'ụbọchị Wenezdee, ọtụtụ ndị mmadụ gbakọrọ n'ihu ụlọ embasi ndị Saụdi Arebia nke dị na mba Tọkị.
content_903	Ọ bụ n'ime embasi ahụ ka a nọ gbuo Khashoggi n'afọ gara aga.
content_903	Hatice Cengiz, onye Khashoggi chọbụrụ ịlụ, na-akpọ oku ka ejide ndị gburu ya ma maa ha ikpe.
content_903	A na-ebo ọkparaeze ndị Saudi Arebia bụ Mohammed bin Salman ebubo na aka ya dị n'ọnwụ Khashoggi.
content_903	Mana ọ gọrọla ọnụ ya na aka ya adịghị ya.
content_903	N'egwuregwu
content_903	Asọmpi UEFA Champions League ka na-agakwa n'ihu.
content_903	Otu egwu bọọlụ Liverpool, Chelsea, Barcelona, Inter Milan na ndị ọzọ ga-apịrị ya n'abalị taa
content_903	N'asọmpị nke ụnyaahụ, Bayern Munich ji goolu asaa asatara abụọ saa Tottenham ahụ.
content_903	Manchester City meriri Dinamo Zagreb 2-0, Real Madrid na Club Brugge gbara onwe ha 2-2.
content_903	Akụkọ ndị ọzọ ga-amasị gị:
content_903	Ihe ndị bu ọtụ na amụ na-agabiga
content_903	Gịnị na-eme ụmụakwụkwọ Queens College ọzọ?
content_903	Agbaala ndị mgbere nwa n'anwụ
content_903	Ihe nkiri ga-amasị gị:
content_904	Akanu-Ibiam Airport Enugwu
content_904	Ndịọrụ ụgbọelu na-arụ n'ọdọụgbọelụ Akanụ Ibiam dị n'Enugwu na-akpọkụ gọomenti etiti ka ha mee ngwangwa ịrụzi ya bụ ọdọugbelu e mechiri kamgbe ọnwa Ọgọstụ afọ a.
content_904	Ndị a BBC Igbo gbara ajụjụ ọnụ kwuru na ndị niile na-akpata ihe ha na ezinụlọ ha na-eri n'ọdọụgbụelụ ahụ tipịara etipịa ugbua.
content_904	A ga-ewepụ "International" na Akanu Ibiam Airport?
content_904	Ọ bụ eziokwu na ọrụ amalitela n'ọdọụgbọelu dị n'Enugwu?
content_904	Lee ọnọdụ ọdọụgbọelu Akanu Ibiam dị n'Enugu steeti
content_904	Agu Joseph bụ onye ọrụ Arik Airline sị na ihe na-efulahụ ha maka ya bụ mmechi karịrị akarị.
content_904	Ọ sị na ego kwesiri ịbatara ụlọorụ ahụ sịte na ndị na-aga Enugwu anaghịzị abata.
content_904	Joseph kwuru na a bụghị ya ka ọ dịịrị ikwu ego ole na-efulahụ ụlọọrụ ha maka ya bụ mmechi.
content_904	Onye ọzọ na-arụrụ Azman Air ọrụ bụ Benjamin Aluya Agboga sị na mmechị ya bụ ọdọụgbụelụ tinyere ha na nnukwu gbagharịa.
content_904	Agboga kwuru na ha na-agazị Asaba nakwa Owere iji gotere ndị ahịa ha akwụkwọ eji agba ụgbọelu.
content_904	Ọ sị na ahụhụ dị na ya karịrị akarị nke bụ na ihe na abatara aha erughị ka ahụhụ ha na-ata.
content_904	Agboga kwurukwara na-agbanyeghị na e kwere ha nkwa na a ga-arụcha ya bụ ọrụ n'ọnwa Disemba, mana ọrụ amalitebeghị ebe ahụ nke taa.
content_904	Mmadụ abụọ a kwetekwara na ọ ka mma imechi ya bụ ọdọụgbụelụ karịa na a hapụrụ ya ka ọ meruo mmadụ ahụ.
content_904	Kama ha rịọrịọ gọọmenti etiti ka ha bịa mezie ya bụ ọdọụgbọelu dịka ha kwere na nkwa.
content_904	Akụkọ ga-amasị gị:
content_904	"Naịjirịa na Amerịka dịka ndị dinta na-achụ otu anụ" - Trump
content_904	DSS sị m anwala anwa yie uwe Biafra a ọzọ - Chido Onumah
content_904	Oringo egbuola nwa onyeisiala ndị Equatorial Guinea, lee ụgbọala ole a natara ya n'ofesi.
content_905	Anwụrụ ike ndị 'Customs' jichiri.
content_905	Anwụrụ ike ndị 'Customs' jichiri.
content_905	Ngalaba na-ahụ maka ntụbata ahịa na Naịjirịa a kpọrọ 'Nigeria Customs Service' ejichiela anwụrụ ike ọnụahịa ya ruru nde kwuru nde naịra.
content_905	Zhulkiflu Abdullahi bu onye isi ngalaba 'Customs' na Steeti Oyo na Osun gwara ndị ntaakụkọ nke a n'ụbọchị Wenezde.
content_905	Ngwa ahịa m ka tọrọ na 'Seme Border' - Onye na-atụbata ahịa
content_905	'Onye ọrụ kọstọm gbagburu mmadụ ṅụrụ mmanya'
content_905	Abdullahi kwuru na ọ bụ Ghana ka ndị ekperima si buru anwụrụ ike ahụ na-ebubata Naịjiria.
content_905	N'okwu ya: "Ndị ekperima a achọghị izu ike, n'agbanyeghi na e mechiela oke ala Naijiria na mba ndị ọzọ."
content_905	"Ya mere, anyi agaghị ezu ike iji hụ na anyị nwụchiri ha niile."
content_905	Zhulkiflu Abdullahi kwuru na otu ngwugwu anwụrụ ike ahụ karịrị otu nari puku naịra na puku naịra iri ise.
content_905	Abdullahi kọwara na ọnụahịa anwụrụ ike ahụ ha jichiri ga-akarị otu narị nde naịra na nde naịra iri isii.
content_905	Dịka e si kechie anwụrụ ahụ, otu ngwugwu ga-akarị otu nari puku naịra na puku naịra iri ise.
content_905	Abdullahi kwukwara na ọ bụrụ na anwụrụ ike ahụ bara n'ime obodo, ihe ọ ga-emebi na ndụ ndị ntorobịa buru ibu.
content_905	O kwuru na ndị ọrụ nchekwa niile amụrụla anya ka azụ iji hụ na ha chekwara Naịjiria nke ọma.
content_905	Akụkọ ndị ọzọ ga-amasị gi:
content_905	Ejije Genevieve Nnaji wepụtara nwere ike ituru ugo 'Oscar'
content_905	Ihe ndị bu ọtụ na amụ na-agabiga
content_905	Gịnị na-eme ụmụakwụkwọ Queens College ọzọ?
content_905	Ihe nkiri ga-amasị gị:
content_906	Chelsea na Liverpool
content_906	Agba ekperechi ka otu egwu bọọlụ Liverpool nke mba Ịngland ji merie ndị RB Salsburg nke mba Austria.
content_906	Obere ihe ka ọ fọdụrụ ka ndị Liverpool nọrọ na mmiri ncha abaa ha anya.
content_906	Ha jibu ọkpụ goolu atọ emeri na asọmpi ahụ.
content_906	Liverpool apịala Chelsea ụtalị mmụọ
content_906	Liverpool agbariela akwammiri 'Stamford' ndị Chelsea
content_906	Ndị nyeere Liverpool goolu bụ Sadio Mane, Andrew Robertson na Sala.
content_906	Mana ndị Salsburg mechara sachaa goolu ahụ niile.
content_906	Na nkeji 69 ka Sala nyekwara goolu ọzọ iji mee ka ndị otu ya turu ugo.
content_906	Victor Osimhen nyere goolu ndị Lille
content_906	N'otu aka ahụ kwa, ndị otu egwu bọọlụ Chelsea ji ịta ikikiri eze wee merie ndị Lille nke mba Fransị.
content_906	Ọkpụ goolu abụọ asatara otu ka Chelse ji turu ugo.
content_906	Ụmụafọ Naịjiria abụọ nyere goolu n'asọmpi ahụ.
content_906	Victor Osimhen nyere goolu nke ndị Lille ebe Tammy Abraham nyere nke ndị Chelsea.
content_906	Willian bụ onye nyere goolu nke abụọ wee nye Chelsea mmeri.
content_906	Abraham bụ nwaafọ Naịjiria mana ọgbabeghịrị Naịjiria bọọlụ mbụ.
content_906	A na-atụ anya na ọbụ mba Ịngland ka o nwere ike ịgbara.
content_906	Luis Suarez nyeere ndị Barcelona goolu abụọ
content_906	Otu egwu Barcelona jisikwa ike merie ndị Inter Milan na be ha n'ụbọchị Wenezde.
content_906	Ha jikwa ọkpụ goolu abụọ asatara otu wee merie.
content_906	N'asọmpị ndị ọzọ, Lyon meriri Leipzig 2-1, Dortmund meriri Slavia Prague 2-0.
content_906	Napoli na KRC Genk gbara 0-0,  ebe Ajax meriri Valencia 3-0.
content_906	Ka ọ dị ugbua, Liverpool enwetala akara atọ maka ebe Chelsea nwere naanị otu akara.
content_906	Cheta na ndị Napoli meriri Liverpool n'asọmpi Champiọns league nke mbụ nke afọ 2019/2020.
content_906	Valencia jikwa otu ọkpụ goolu merie Chelsea n'oge gara aga.
content_906	Akụkọ ndị ọzọ ga-amasị gị:
content_906	Ejije Genevieve Nnaji wepụtara nwere ike ituru ugo 'Oscar'
content_906	Ndịọrụ ụgbọelu n'Enugu Airport na-ebe kpaa maka mmechi e mechiri ya
content_906	Ndị 'Customs' ejichiela anwụrụ ike ruru nde kwuru nde naịra si Ghana abata Naịjiria
content_906	Ihe nkiri ga-amasị gị:
content_907	AbdulRasheed Maina
content_907	Ka ọ kwụ ugbua, ngalaba na-ahụ maka nchekwa Naịjirịa nke akpọrọ "State Security Service" (SSS) akpụrụla Adbulrasheed Maina kpụgara ndị "Economic and Finiancial Crimes Commision" (EFCC).
content_907	Dịka ndị SSS siri kwuo, ha nwuchiri Maina n'abalị iri atọ nke ọnwa Sepụtemba na ụlọ ndịna dị n'Abuja ka ndị EFCC rịọrọ ha enyemaka ịnwụchị nwa amadị a.
content_907	EFCC atọghapụla ọgọ Atiku
content_907	EFCC agbala Ihejirika ajụjụọnụ
content_907	EFCC anwuchiela Babachir Lawal
content_907	Ndị EFCC kwuru na Maịna bụ onye a na-achọ achọ maka ebubo na aka ya dị na mpụ na nrụrụaka.
content_907	Akụkọ ndị SSS na-akọ maka nnwụchi Maina na-atụ n'anya, mana ọtụtụ mmadu na-ajụ onye ọ bụ nakwa ihe o mere eji achọ ya.
content_907	Onye bụ Abdulrasheed Maina?
content_907	Maazị Maịna bụbu onyeisi ngalaba na-ahụ maka ụgwọ ezumike akpọrọ "Presidential Task Force Team on Pension Matters" (PRTT) nke Goodluck Jonathan hibere mgbe ọ bụ onyeisiala.
content_907	Ọ bụ n'afọ 2010 ka Jonathan họọrọ Maina ka ọ nọrọ n'isi ndị na-elebanye anya na mpụ dị n'ụgwọ ezumike nke Bekee kpọrọ 'Pension'.
content_907	N'afọ 2012 e boro Maina ebubo oke nrụrụ aka gbasara ụgwọ ezumike nka ndị mmadụ ruru ijeri narị narịa.
content_907	Ngalaba ụlọ omeiwu a kpọrọ "Commitee on Public Service and Establishment and State and Local Government Administration" nyochara ebubo a ma maa Maina ikpe.
content_907	Maina kpụpụrụ ngalaba ụlọ omeiwu a na onyeisi uweojii Naịjirịa ụlọikpe.
content_907	Ka o mechara nke a, onweghịzi onye hụrụ Maina anya ọzọ, nke mere ndị uweojii jiri sị na ha na-achọ ya achọ.
content_907	Gọọmentị chụrụ ya n'ọrụ ma wepụ okwu ya ụlọikpe.
content_907	N'afọ 2015, EFCC kpụpụrụ maazị Maina na onye bubụ onyeisi ndi ọrụ gọọmentị bụ Steve Oronsaye na ndi ọzọ ụlọikpe.
content_907	Ka ndị ọzọ si na-aka ha dị ọcha, anya ahụghị Maina.
content_907	Maina sepụtere isi ọzọ n'afọ 2017 mgbe gọọmenti Buhari weghacitere ya n'ọrụ ma bulie ya n'ọkwa.
content_907	Ka mba dawara ebe niile maka atụmatụ a, onyeisiala Muhammadu Buhari nyere iwu ka a chụo ya ozugbo.
content_907	Onye weghachiri ya n'ọrụ?
content_907	Maazi Maina na-esi ọnwụ na Onyeisiala Buhari ma maka nlaghachite ya.
content_907	Winifred Oyo-Ita bụbu onyeisi ndị ọrụ na Naịjirịa sị na aka ya adịghị ya.
content_907	Akụkọ kwuru na onye bụbụ Minista na-ahụ maka ime Naịjirịa bụ Abdulrahman Dambazau na Minista na-ahụ maka ikpe bụ Abubakar Malami ma maka ihe a mere.
content_907	Etu o sikwuru ugbua
content_907	Ndị SSS si na nwa Maina bu nwata akwụkwọ miri egbe mgbe ha zutere ya na nna ya.
content_907	Ha kwuru na ọ bụ n'ime ụgbọala mgbọ egbe adịghị abanwu ka anwụchịrị ha abụọ.
content_907	Maazị Maina na nwa ya nọ n'aka ndị EFCC ugbua na azara ọnụ ha.
content_907	Anya anyị ga-adị n'okwu iji mara etu ọ ga-esi gaa.
content_907	Akụkọ ndị ọzọ ga-amasị gị:
content_907	Ndị 'Customs' ejichiela anwụrụ ike ruru nde kwuru nde naịra si Ghana abata Naịjiria
content_907	Cyril Ramaphosa ekwela nkwa na ọzọ agaghị emezi
content_907	Ndị ntọrị anwụrụla ụmụakwụkwọ isii na Kaduna
content_907	Ihe nkiri ga-amasị gị:
content_908	Ọnụ na-ekwuchitere Gọvanọ Abia steeti bụ Onyebuchi Ememanka ekwuola na onweghi onye ga-awakpo nwa Abia steeti gbara aka laa.
content_908	Ọ gwara BBC nke a n'okwu gbasara mwakpo akwakporo ndị mpaghara Ndiegoro n'Aba n'ụbọchị ncheta mwereonwe.
content_908	Ndị mmadụ na mpaghara ahụ na-ebo ndị uweojii ebubo ịwakpo nakwa ịgba ụlọobibi ha dị icheiche ọkụ iji bọ ọbọ onye otu ha egburu.
content_908	Ememanka kwuru na Okezie Ikpeazụ bụ gọvanọ Abia steeti na ndị uweojii ebidola mkparịtaụka nakwa nyocha banyere okwu a.
content_908	"Gọvanọ na onyeisi ndị uweojii na-akpa n'ekwentị kwa elekere maka okwu a" ka o kwuru.
content_908	N'ụbọchị Naịjirịa na-eme ncheta mwereonwe, ndị bi n'ụzọ Okojombo, Anaba, Umuosi na Degema dị na mpaghara Ndiegoro hụsịrị anya.
content_908	Dịka ụlọntaakụkọ Naijawatchdog siri kwuo, ndị bi ebe ahụ sị na ndị uweojii wakporo ha gbaa ụlọ ha ọkụ.
content_908	Ha kọwakwara na ọ bụ mmegwara ka ndị uweojii bịara ịmegwara ebe ahụ maka ọnwụ onye otu ha n'izuụka gara aga.
content_908	BBC Igbo gbara mbọ inweta ọnụ na-ekwuchitere ndị uweojii bụ Godfrey Ogbonna n'ekwentị mana ọ zaghị oku a kpọrọ ya.
content_909	Map Kaduna
content_909	Akụkọ na-eru anyị ntị ugbua na-ekwu na ndị ntọrị anwụrụla ụmụakwụkwọ ụmụnwanyị mmadụ isii na Kaduna Steeti.
content_909	Ndị uweojii na steeti ahụ kọrọ na ndị ekperima ahụ bucha egbe wee banye n'ụlọakwụkwọ ahụ bụ ebe ụmụakwụkwọ bi.
content_909	Nke a na-eme mgbe o ji nkeji iri gafee elekere iri na abụọ nke isi ụtụtụ ụbọchị Toozdee.
content_909	Nwaanyị dị ime so na mmadụ ise a tọrọ na Kaduna
content_909	Ndị uweojii na NEMA amaghị maka mmadụ 66 'nwụrụ' na Kaduna
content_909	Ndị ntọ ahụ tọrọkwaara ndị nkuzi mmadụ abụọ.
content_909	Aha ụlọakwụkwọ ebe ihe ahụ mere bụ 'Engravers College' dị n'obodo Kakau Daji n'okpuru ọchịchị Chikun.
content_909	Ọnụ na-ekwuru ndị uweojii na Kaduna bụ Yakubu Abubakar kwuru na ndị otu ha na-anwa oke ha ugbua iji hụ na a chọtara ndị ahụ a tọọrọ,
content_909	Ọ dọkwara ndị nwere ụlọakwụkwọ aka na ntị ka ha kpọtụrụ ndị uweojii mgbe ọbụla ha hụrụ ihe maọbụ ndị gbara ha gharịị n'okirikiri ha
content_909	Gọvanọ Kaduna steeti bụ Nasir El-Rufai kwukwara na ha na-eme ihe nile ike kwere ha iji hụ na ndị ahụ atọọrọ nweere onwe ha.
content_909	Ntọrị mmadụ arịala elu na mpaghara ugwu Naịjiria n'ọdịnso a.
content_909	Steeti dịka Kaduna, Katsina nakwa Zamfara bụ ebe ya bụ ihe kacha njọ.
content_909	Nke a abụghị mbụ nke ọ na-abụ abụọ a na-atọrọ ụmụakwụkwọ na ụlọakwụkwọ ha na Naịjirịa.
content_909	Abalị abụọ na-abịa abịa ka ọ ga eme puku abalị abụọ ndị Boko Hara ji tọrọ ụmụakwụkwọ ụmụnwanyị karịrị narị abụọ na Bọrnọ State.
content_909	Nke ahụ mere n'obodo a na-akpọ Chibok, n'ọnwa Eprel afọ 2014.
content_909	Ọtụtụ n'ime ụmụakwụkwọ ahụ ka nọ n'aka ndị Boko Haram ruo taa.
content_909	Ndị oyi egwu ahụ tọrọkwaara ụmụakwụkwọ ụmụnwayị ọzọ ọnụọgụgụ ha karịrị otu narị n'ụlọakwụkwọ ha dị na Dapchi, Yobe Steeti.
content_909	Nke a mere n'ọnwa Febụrụwarị nke afọ 2018.
content_909	Ha mechara tọhapụ ụmụakwụkwọ ahụ, mana otu n'ime ha aha ya bụ Leah Sharibu esoghi na ndị a hapụrụ.
content_909	Ndị Boko Haram jụrụ ịtọhapụ Leah Sharibu n'ihi na okweghị ka a tọghaa ya site n'okpukpe ụka Kraịst baa nkd Alakụba.
content_909	Akụkọ ndị ga-amasị gị:
content_909	Ndị 'Customs' ejichiela anwụrụ ike ruru nde kwuru nde naịra si Ghana abata Naịjiria
content_909	Ndịọrụ ụgbọelu n'Enugu Airport na-ebe kpaa maka mmechi e mechiri ya
content_909	Uweojii n'Imo sị na ha ji 'ndị bụ na Owerri adịghị mma'
content_909	Ihe nkiri ga-amasị gị:
content_910	IPOB
content_910	IPOB na-ewe iwe gbasara egwu eke ndi agha Naijirịa gosiri n'Abia steeti
content_910	Ihe onyonyo e tinyere na soshal midia na-egosi ọtụtụ ndị otu 'Indigenous People of Biafra' (Ipob) bucha apa n'ahụ ha nke ha sị sitere na mgbọ egbe ndị uweojii Saụt Afrịka wụrụ ha.
content_910	Ndị Ipob a gara ime ngagharịiwe n'Obodo Pretoria dịka onyeisiala Naịjirịa bụ Muhammadu Buhari gara njem nleta na Saụt Afrịka.
content_910	Ipob emeghi 'pịm' ka Buhari wuchiri Japan
content_910	Ihe Ipob na-achọ karịrị Peter Obi - Paul Achalla
content_910	Ndị Ipob bụ ndị na-achọ ka ekewaa Naịjịrịa kewapụta Biafra.
content_910	Ha na-emekarị ngagharịiwe ebe ọbụla onyeisiala Buhari gara njem.
content_910	Mana Naịjirịa tinyere aha Ipob n'akwụkwọ ha ji ede ndị ha sị bụ ndị oyi egwu.
content_910	Mgbe BBC Igbo kpọrọ onye na-ahụ maka ndị Naịjirịa na Saụt Afrịka bụ Godwin Adama, ọ sị na ya enweghị ike itinye ọnụ na ya bụ okwu ugbua.
content_910	"Enweghị m ike ikwu maka ihe ahụ ugbua. Anyị na-akwado ịga rie oriri na be Onyeisiala Saụt Afrịka ugbua."
content_910	Maazị Adama gara n'ihu kwuo na njem Onyeisiala Buhari na-aga ọfụma.
content_910	Mana otu onye Ipob n'Abuja aha ya bụ Ụkọchukwu Peace gwara BBC Igbo na ọ bụ ezigbo mgbọ ka ndị uweojii Saụt Afrịka ji gbaa ndi otu ha.
content_910	Ọ sị; "E burula mmadụ abụọ agbaturu gawa ụlọọgwụ."
content_910	Agbanyeghi nke a, ụfọdụ ndị Ipob na soshal media kwuru na o bụ mgbọ rọba ka ndị uweojii jiri chụsasịa ha ebe ha na-eme ngagharịiwe.
content_910	Ihe nkiri e tinyere na soshal midia gosikwara ụfọdụ ndị bu apa egbe dị ka nke rọba ndị uweojii Saụt Afrịka ji achụsa ndi na-eme ngagahrị iwe.
content_910	BBC Igbo gbara mbọ inweta ndị uweojii Saụt Afrịka n'ekwe ntị mana ha azaghị.
content_910	Akara soshal midia ha enweghịkwa ihe ọbụla metụtara ndị Ipob dị na ya ruo mgbe akụkọ a pụrụ.
content_910	Akụkọ a ka dị n'elu, anyị na-esosị ya n'ike.
content_910	Akụkọ ndị ọzọ ga-amasị gị:
content_910	Cyril Ramaphosa ekwela nkwa na ọzọ agaghị emezi
content_910	Ndị ntọrị anwụrụla ụmụakwụkwọ isii na Kaduna
content_910	Gịnị mere nwuchi Abdulrasheed Maina jiri ada ebube?
content_910	Ihe nkiri ga-amasị gị:
content_911	Isaac Promise
content_911	Isaac Promise
content_911	Ihe anya mmiri emekwaala ọzọ n'egwuregwu bọọlụ Naịjiria.
content_911	Isaac Promise, onye gbaara Naịjiria bọọlụ n'oge gara aga, alaala mmụọ.
content_911	Nne Gernot Rohr alaala mmụọ
content_911	Carl Ikeme ọ ga-eso ga Rọshịa?
content_911	Otu na-elekọta egwuregwu bọọlụ na Naịjirịa bụ 'Nigeria Football Federation' kwuputara nke a n'akara 'Twitter' ha na uhuruchi ụbọchị Tọzde.
content_911	Promise nwụrụ na mgbede Wenezdee na be ya dị na Austin, Texas nke mba Amerịka.
content_911	Akụkọ kọrọ na ọ gharịpụrụ na mberede n'ime ụlọ ebe ọ na-anọ agbatị ọkpụkpụ nke Bekee kpọrọ 'Gym'.
content_911	Promise gaara agba afọ iri atọ na abụọ n'abalị abụọ nke ọnwa Disemba afọ a.
content_911	Ndị otu Austin Bold FC bụ ebe Promise nọ ugbua ekwuputakwala maka ọnwụ ya.
content_911	Tupu ọ gaa Amerịka, Promise gbara bọọlụ ọtụtụ afọ na mba Tọkị ebe ọ gbaara otu dị iche iche.
content_911	Ha gunyere Trabzonspor, Karabükspor, Antalyaspor na ndị ọzọ.
content_911	Ndị Austin Bold FC ekwuputala maka ọnwụ Isaac Promise.
content_911	Promise bụ onye ji mgbaaka 'captain' mgbe Naịjiria gara asọmpi bọọlụ nke Beijing Olympics' n'afọ 2008.
content_911	Naịjirịa ritere ọla ọcha na ya bụ asọmpi n'afọ ahụ.
content_911	E mechara kpọọ Promise n'otu ndị 'Super Eagles' n'afọ 2009.
content_911	O so ha gbaa bọọlụ naanị ugboro atọ ma nye otu goolu.
content_911	Onyeisiala Naịjirịa, Muhammadu Buhari na onyeisiala Saụt Afrịka, Cyril Ramaphosa
content_911	Onyeisiala mba Saụt Afrịka bụ Cyril Ramaphosa ekwela nkwa na ya ga-eme ihe niile o nwere ike ime iji gbochie mwakpo ndị mbịarambịara na mba ahụ.
content_911	Ramaphosa kwere nkwa a oge ya na onyeisiala Naịjirịa bụ Muhammadu Buhari nwechara nzute n'ụbọchị Tọzdee.
content_911	Buhari ezipula mmadụ gawa Saụt Afịrịka ozugbo ozugbo
content_911	Buhari ga-awụchi na Saụt Afrịka ị ma ka eke si anya anwụ
content_911	Mba Saụt Afrịka arịọla Naịjirịa mgbaghara
content_911	Mana Ramaphosa kwukwara na ọbụghị naanị ndị Naịjirịa ka a wakporo oge ọgbaaghara 'Xenophobia' dapụtara n'oge gara aga.
content_911	Ya bụ ọdachi metụtakwara ọtụtụ ndị mba ọzọ tinyekwara ụfọdụ ndị Saụt Afrịka, dịka Ramaphosa si kwuo.
content_911	Na akwụkwọ ozi nke ha zipuru dịka ha nwechara nzute ha, ndịisiala abụọ a kwuru na mmekọrịta Naịjirịa na Saụt Afrịka ka kwụsiri ike.
content_911	N'aka nke ọzọ, Buhari kelere Ramaphosa maka nnabata ọ nabatara ya.
content_911	Ọ katọkwara mwakpo ahụ a wakporo ụmụ Naịjiria n'oge gara aga.
content_911	Mana ọ gbarụkwara ihu maka ụlọahịa ndị Saụt Afrịka e mebiri na Naịjirịa iji bọọ ọbọ maka mwakpo 'Xenophobia'.
content_911	Mgbọ atụọla ndị Ipob mmadụ abụọ na Saụt Afrịka
content_911	Ndị uweojii mba Saụt Afrịka achụsaala ndị otu Ipob bịara ịme ngagharịwi maka Onyeisiala Muhammadu Buhari bịara ebe ahụ.
content_911	Otu n'ime ndịisi Ipob n'Abuja bụ Reverend Peace gwara BBC Igbo na mgbọ tụrụ mmadụ abụọ.
content_911	Peace kwuru na ọbụ ezigbo mgbọ ka ndị uweojii gbara ha.
content_911	Mana ihe onyoonyoo ndị mmadụ tinyere na soshal midia gosiri na ọbụ mgbọ rọba ka a gbara na ngagharịiwe ahụ.
content_911	Na France
content_911	N'ofesi, ndị uweojii na France egbuola otu onye ji mma magbuo mmadụ anọ n'isiụlọọrụ ha dị na Paris.
content_911	Nke a na-eme dịka ndị uweojii mba ahụ gbachara abụbụọrụ maka ajọanya ndị mmadụ na-arọ ha nakwa oke mwakpo a na-eme ha.
content_911	Ndị okaiwu mba ahụ sị na ha amalitela ịma imi n'ala iji ịmata ebe mmiri sị banye opi ụgbọgụrụ.
content_911	Lig ndị Yuropu
content_911	Na Lig nke Yuropu, ndị Arsenal na Standard Liege ga-ezute ebe Manchester United na AZ Alkmaar ga esumpi na elekere asatọ nke abali a.
content_911	Ndị ọzọ ga-akwata taa bụ RZ Pellets WAC na FC Roma, Besiktas na Wolves na ndị ọzọ.
content_911	Anya ga-ewetere gi nchịkọta ya mgbe oge ruru.
content_911	Ndị omekome n'Imo steeti
content_911	Ndị uweojii n'Imo steeti anwụchiela ihe ruru mmadụ iri bụ ndị na-akpa mkpamkpa ọjọọ na steeti ahụ
content_911	Ha gunyere ndị otu nzuzo, ndị ohi, ndị na-ere ọgwụ ike, ndị na-egbu mmadụ, ndị na-awakpo nwaanyị nakwa ndị na-atọrọ ụmụaka.
content_911	Ndị 'Customs' ejichiela anwụrụ ike si Ghana abata Naịjiria
content_911	Mmadụ abụọ n'ime ndị anwụchiri bụ ụmụnwaanyị ebe ndị ọzọ bụ ụmụ nwoke.
content_911	Ihe anatara ndị omekome
content_911	N'ofesi
content_911	Mba Amerịka agbapeela ụlọ mmekọ ha na mba Somalia bụ nke ha gbachiri kemgbe afọ 1991 mgbe agha dara na mba ahụ.
content_911	Amerịka kwuru na ha mere nke a iji kwado ọdịnma ha na ndị Somalia nakwa ịwụlite udo na mpaghara ahụ.
content_911	N'egwuregwu,
content_911	Otu egwu bọọlụ Naịjirịa adabala n'ọgbọ dị ọkụ ka ahọpụtara ndi ha ga-ezute n'asọmpị AFCON nke ndị obere.
content_911	Eagles ga-ezute Mali Cameroon nakwa mba Ghana n'ọnwa Nọvemba.
content_911	Gee nkeji ebe a
content_912	Manchester United
content_912	Onye ọbụla ga-eche na Manchester United ga-egwe ndị AZ Alkmaar ka ose e ji agwọ abacha.
content_912	Mana ọ tụrụ ọtụtụ na anya ka agbazụrụ ya bụ egwu bọọlụ, Manchester United gbara aka laa ka afọ ochie.
content_912	David de Gea bụ aka gọm na-azọ Man United ndụ
content_912	Manchester United bụ igwe kachasị ebiri bọọlụ ego
content_912	Premier League: Manchester United ejirila 2-1 merie Leicester City
content_912	N'agbanyeghị Rashford na ndị agha ha niile, ya bụ Ekwensu anya mmemme bụ 'Red Devils' ndị Man Utd ji abamba, AZ Alkmaar gosiri ha na ha bụ ụkwa a chị n'aka, ọ na-agba.
content_912	Nke a bụ nke ugboro anọ Manchester United na-agba ọnyụpa.
content_912	Ole Gunnar Solskjaer
content_912	Ole Gunnar Solskjaer bụ onye nkuzi ha na-ebo ya ahịhịa na ala ebe ha gbara ya bụ bọọlụ bụ nke ọ sị na "anya m ahụnubeghị ụdị nke ahụ mbụ".
content_912	Mana onye ga-ekwete ajambele nke a ebe ndị otu ha na-eri ohere niile ha nwere itinye goolu ọkacha nke Jesse Lingard riri n'ikpeazụ.
content_912	Chi ha zọrọ ha mgbe Myron Boadu nke AZ tinyere otu goolu na agba nke mbụ bụ nke akụchapụru.
content_912	Ekwensu anya mmeemmee ha anọghị n'ọrụ taa mgbe Stijn Wuytens nke AZ gbatara penariti site na-ịgbatu Marcus Rashford mana anya Referii erughị ya
content_912	Anya ndị mmụọ bụ "Video Assistant Referee" anọkwughị n'ọrụ na asọmpi Yuropa.
content_912	Ebe chi United nọ gbutọpụ ha bụ mgbe onye otu ha bụ Lingard merụrụ ahụ nke mere na ha jizi mmadụ iri gbachaa ya bụ bọọlụ.
content_912	Nke a bụ ọrụaka ekwensụ anya mmeemmee ka ọ bụ gịnị?
content_912	N'aka nke ọzọ mkpọnaala ndị Arsenal dara oke ụda taa ka ha ji ọkpụ anọ asataghị ihe were suchie Standard Liege ntị.
content_912	Gabriel Martinelli nyere goolu abụọ ebe Joseph Willock na Daniel Ceballos nyere otu otu.
content_912	Ihe Standard Liege nwere ike ị mere onwe ha bụ ịgbata mpempe akwụkwọ uhie ịdọaka na nti ebe ha na akpọ ganịganị ka ha gbata ihe.
content_912	Mana Chi ha egbughị ya taa.
content_912	Akụkọ ga-amasị gị
content_912	"Naịjirịa na Amerịka dịka ndị dinta na-achụ otu anụ" - Trump
content_912	DSS sị m anwala anwa yie uwe Biafra a ọzọ - Chido Onumah
content_912	Ọ bụ eziokwu na ọrụ amalitela n'ọdọụgbọelu dị n'Enugwu?
content_913	Emume nwereonwe Naịjirịa nke 2019
content_913	Emume nwereonwe Naịjirịa nke 2019
content_913	Dịka Naijirịa na-eme emume nnwereonwe, ụfọdụ na-ajụ kedụ ebe Naijirịa nọ n'ihe gbasara ọganihu.
content_913	Ha dị ọtụtụ mba n'Afrịka ha na Naịjirịa nweere onwe ha n'afọ 1960.
content_913	Ha gunyere Gabọn, Mọritenịa, Mali, Bene Repụbụlik, Senigal na Togo.
content_913	Mba ndị a na-akwadokwa emume ịgba afọ 59 nke ha.
content_913	Ihe ndị mmadụ na-ekwu maka okwu okpụrụkpụ ndị a Buhari kwuru
content_913	"Naịjirịa na Amerịka dịka ndị dinta na-achụ otu anụ" - Trump
content_913	Mba ndị a niile bụ ọgbọ mana Igbo si na "nwoke na ibe ya ha bụ n'ọnụ".
content_913	Ọ bụrụ n'omenala Igbo, onye gbara afọ iri ise na itoolu ekwesila imezu ihe a tụrụ anya na ndụ ya.
content_913	Na ntule anyị mere, anyị chọrọ ịchọpụta mba kacha eme nke ọma.
content_913	Ihe enyochara
content_913	Ihe ndị anyị ji mee nchọpụta a gụnyere ọnwụ ụmụaka amụru ọhụrụ nke Bekee kpọrọ "Infant Mortality", ogologo afọ ndụ (life expectancy), ụgwọ opekatampe (minimum wage) na nrụrụaka (corruption).
content_913	Anyị jụkwara onye ọkammụta n'ihe gbasara akụnụba mba bụ Mazi Samuel Iheanyichukwu Ohuabunwa na Dọkinta na-ahụ maka ahụike obodo bụ Ikenna Onoh.
content_913	Ọkọlọtọ Naijirịa na mba ndị ọzọ
content_913	1) Ọnwụ ụmụaka a mụrụ ohụrụ (Infant Mortality)
content_913	"Ọnwụ ụmụ ọhụrụ ga-ebelata ma a kuziere ndị nne etu esị eledo afọime na ụmụ ọhụrụ ha anya." Ikenna Onoh
content_913	Ọnwụ ụmụaka a mụrụ ọhụrụ ka njọ na Naịjirịa karịa mba ndị ọgbọ ya.
content_913	Dịka ndị 'Worldbank.org' si depụta n'afọ 2018, Naijirịa jiri akara 75.7 were bụru onye nke ikpeazụ ebe Senegal bụ onye nke mbụ n'akara 31.8.
content_913	Ihe na-egosi ọnwụ ụmụaka amụrụ ohụrụ
content_913	Anyị jụru dibia Bekee bụ Ikenna Onoh onye bụkwa ọkammụta n'ihe gbasara ahụike ọha nke bekee kpọrọ 'public health'.
content_913	Ọ kọwara na ọtụtụ ihe na ebute ọnwụ nwa amụrụ ọhụrụ kama ọ nwere nke gọomentị kwesịri ime.
content_913	Onoh kwuru na gọmentị kwesịrị ime ka ụlọọgwụ ruo mmadụ niile aka, ọkachasa ndị bi n'ime obodo na ogbe nkịrika ụlọ.
content_913	O kwukwara na ọ dịịrị gọọmenti ịgbasa ozi ma kuziere ụmụnwanyi di ime na ndị mụrụ ụmu ọhụrụ etu ha ga-esi ledo ụmụ ha anya.
content_913	2) Afọ ole a tụrụ anya mmadụ ibi ndụ (Life Expectancy 2016)
content_913	Nke a bụ afọ ole a na-atụanya na mmadụ nwere ike ibi ndụ n'obodo ọbụla site na nwata tupu onye ahụ anwụọ.
content_913	Naijiria gbakwara onye nke ikpeazụ na nnyocha ndị WHO mere n'afọ 2016.
content_913	Afọ ole a tụrụ anya mmadụ ibi ndụ
content_913	Ikenna Onoh ji ihe mberede okporoụzo were maa atụ dịka okporo ụzo ọjụọ sọ n'ihe na-ebute ọnwụ erughi eru na Naịjirịa.
content_913	Ihe mberede mere n'Enugu ataala isi 15
content_913	Mberede okporo ụzọ egbuola mmadụ 3 na Lekki
content_913	Onoh kọwara na mgbe ihe mberede okporo ụzo mere, onweghi ndị gbatagbata nke goomenti ga-abia nyere ndị ihe mberede ahụ metụtara aka.
content_913	O kwukwara na gọọmenti kwesịri itinye ụchụ n'ịkuziri ndi mmadụ maka ahụike ma rụkwaa ụlọọgwụ ebe ndị mmadụ ga-anata ọgwụgwọ ọrịa maọbụ nnyocha ahụ.
content_913	3) Ụgwọ opekata mpe
content_913	Gọomentị buliri ụgwọọnwa opekatampe site na N18,000 ruo N30,000 n'afọ 2019, mana ebidobeghị kwụwa ya.
content_913	N'ime mba asaa ndị ha na Naịjirịa bụ ọgbọ, Naịjirịa gbara onye nke atọ na ụgwọ opekatampe.
content_913	N'ọdịnsoa ka e buliri ụgwọọnwa opekatampe na Naịjirịa ruo puku naịra iri atọ nke pụtara $83.10 ma a tụgharịa ya.
content_913	Ugwọọnwa opekata mpe 2019
content_913	Gabon gbara onye nke abụọ n'onụ $249.27 ebe Mauritania gbara onye nke mbụ n'ụgwo $801.26 opekete mpe.
content_913	Minimum Wage: Etu ngagharịiwe ndị NLC si aga
content_913	A ga-amalite ịkwụ ụgwọ ọnwa opekatampe N30,000
content_913	Mali gbara onye nke ikpeazụ n'ụgwo $47.29 ụgwo opekete mpe.
content_913	4) Nrụrụaka (Corruption)
content_913	Senigal kacha bụrụ mba na-akwụba aka ọtọ n'ime mba asaa ndị a
content_913	A bịa na nrụrụaka, Naijiria na Mọritenịa bụ ndị nke ikpeazụ n'ime mba asaa ndị a bụ ọgbọ.
content_913	Nke a bụ dịka ngalaba na-ahụ maka ịkwụba aka ọtọ bụ 'Transparency International' si depụta.
content_913	Ha nyere Naịjirịa na Mọritenia akara 27/100.
content_913	N'ụwa niile, mba abụọ a gbara ndị nke 144 n'ime mba 180 ngalaba ahụ nyochara.
content_913	A hụla ijeri naira 82 ego Abacha zufuru n'ala bekee
content_913	A ga-akpụpụ Ọkaikpe ukwu Naịjirịa Ụlọikpe?
content_913	Senigal ji akara 45/100 bụru onye nke iri isi na asaa n'ime mba 180 ndị 'Transparency' nyochara.
content_913	Kedu ihe bụ Nsogbụ Naịjirịa
content_913	" Naijirịa ga-eme nkeọma ma anyị nweta ezigbo onye ọchịchị" Sam Ohuabunwa
content_913	Ọ bụ Okoro etoghị eto wara ọgọdọ na-enye Naijirịa nsogbu?
content_913	Anyị jụrụ Mazi Samuel Ohuabunwa ihe kpatara o ji dị ka Naịjirịa a na-alaghachi azụ.
content_913	O kwuru na-enweghị ihe afọ olee Naijirịa dị nwere ime maka mmepe obodo.
content_913	Ohuabunwa kwuru na Naijirịa na-emebu nke ọma oge a na-eme ọchịchị onye hazie akụ ya nke Bekee kpọrọ 'Regional Government'.
content_913	Ọbụ mgbe ndịagha batara n'ọchịchị ka ihe niile ghasara.
content_913	Okonjo-Iweala abụrụla otu n'ime ndị ndụmọdụ na Twitter
content_913	EFCC Summit: Buhari, ibu agha megide nrụrụaka ezughị ma nkwalite akụnaụba esoghị ya-  Kagame
content_913	Na mpịachi, Ohuabunwa kwuru na ọ bụ ajọ ọchịchị na ajọ ndị ọchịchi mere na Naijirịa etobeghị.
content_913	Ọ kọwara na Naijirịa nwee ezigbo ndị ọchịchị, na ha ga-etokwute mba ndị ọzọ na eme ọfụma.
content_913	Akụkọ ndị ọzọ ga-amasị gị:
content_913	Onye wakporo ndị Ipob na South Africa?
content_913	Ndị ntọrị anwụrụla ụmụakwụkwọ isii na Kaduna
content_913	Cyril Ramaphosa ekwela nkwa na ọzọ agaghị emezi
content_913	Ihe nkiri ga-amasị gị:
content_914	Salwa Eid Naser
content_914	Ọbụghị Salwa Eid Naser ka nne na nna ọgbọsọ a dị afọ 21 kpọrọ mgbe amụrụ ya.
content_914	Nwa agbọghọ a gbafere Miller-Uibo ma merie asọmpị ọsọ 400m nke ụmụnwaanyị na "IAAF World Athletics Championships" nke 2019 bidoro ndụ ka Ebelechukwu Agbapuonwu.
content_914	Bolt: Ọ masịrị m ịzụ Mamelodi Sundowns
content_914	Ihe ndị mmadụ na-ekwu maka nkagbuola mkpesa Caster Semenya
content_914	Nwa ada Naser na-agbaburu Naịjirịa ọsọ tupu o nyefe nkwado ya mba Bahrain.
content_914	Ka o meriri unyaahu, ọ sị; "Nke a na-agbaka isi!
content_914	"Ọ bu sọso olilanya ime ọfụma mana ugbua atụọla m ugo."
content_914	N'afọ 2017 Naser ritere ọra nchara na IAAF agbara na London.
content_914	Mgbe ahu ọ sị na ya enweghi ihe o ga-agwa ngalaba na-ahụ maka ndi ọgbọsọ na Naịjirịa.
content_915	Charles Anazodo na Tiwa Savage
content_915	Charles Anazodo bụ ome ihe onyonyo Nollywood a ma ama bụ okwu akpụ n'ọnụ ugbua maka ihe o dere na soshal midia.
content_915	Anazodo kwuru na Tiwa Savage enweghi nsọpụrụ n'ihi na ọ keleghị ya mgbe ọ hụrụ ya n'otu ụlọọrụ mgbasaozi.
content_915	Tiwa Savage bụ otiegwu a ma ama sara ya na-ajụ onye ka ọ bụ o jighị ga-ebu ụzọ kelee ya?
content_915	Ihe a gara n'etiti ha mere anyị ji na-ajụ: Kedụ uru ekele bara n'ala Igbo?
content_915	Otu onye bụ ọkachamara n'omenala Igbo bụ Ositadinma Amakaeze gwara BBC Igbo ihe niile ekele pụtara.
content_915	Ekele ọ dị mkpa n'ala Igbo?
content_915	Ihe mbụ o kwuru bụ na "ikele mmadụ bụ omenala Igbo, a tụrụ anya na ọ bụ nwata ga-ekele okenye."
content_915	O kwuru na ihe ekele dị mkpa n'ihi na ọ bụ ajụjụ ga-enwe asịsị ma nye ohere ịkwu ka ihe siri dịrị gị.
content_915	Kedụ uru akụkọ ifo baara ndị Igbo?
content_915	"Ekele bụ ohere ga-ebute mkparịtaụka n'etiti ndị mmadụ" bụ ihe ọzọ o okwuru
content_915	Nke a ga-ebute mmekọrịta nke Bekee kpọrọ "Communion" n'Igbo niile nakwa n'Afrịka.
content_915	Ihe ọzọ ekele na-egosi bụ obioma ịnwere ebe mmadụ ibe gị no
content_915	"Ọ naghị eme ị makwa onye mbụ dịka onye na-eme mpako," ka ọ kọwara.
content_915	N'okwu Tiwa Savage na Charles Anazodo, ọ kọwara na ndị a ma ama nwere akparamagwa pụrụiche.
content_915	Ọ sị na ọ bụkwa agwa ahụ nwereike ịme ka Tiwa mee ihe o mere n'abụghị ihe o bu n'uche.
content_916	Omoyele Sowore
content_916	Omoyele Sowore
content_916	Ụlọikpe ukwu dị n'Abuja enyela iwu ka atọhapụ Omoyele Sowore.
content_916	Onye nyere iwu a bụ Ọkaikpe Ijeoma Ojukwu n'ụbọchị Fraịde, abalị anọ nke ọnwa Ọktoba afọ 2019.
content_916	Ọkaikpe Ojukwu nyekwara iwu ka a tọhapụ Olawale Bakare bụ onye e ji ya na Sowore.
content_916	DSS ekwuola na ọ bụ ha nwuchiri Sowore n'ezie
content_916	Sowore abanyela ofe dị ọkụ ka ụlọikpe nabatara ekpere DSS?
content_916	"Hapụ Sowore ụgbụa maọbụ..." - Oby Ezekwesili
content_916	Mana ụlọikpe ahụ kwuru na Sowore ga-akwụ otu narị nde naịra ebe Bakare ga-akwụ nde naịra iri ise tupu ha enwere onwe ha.
content_916	Ọkaikpe Ojukwu dọkwara mmadụ abụọ ahụ aka na ntị ka ha ghara isonye na ngagharịiwe ọbụla n'ọdịnihu.
content_916	Ojukwu kwukwara na Sowore na Bakare ga-anọgiderịrị n'ime obodo Abuja.
content_916	Cheta na otu ụlọikpe enyebuola iwu ka a tọhapụ Sowore, mana ndị DSS kachiri ntị ka jide ya.
content_916	Sowore zọrọ ọkwa onyeisiala na ntuliaka e mere n'ọnwa Febrụawarị afọ a. Ọbụkwa ya bụ onye nhazị ngagharịiwe a kpọrọ 'RevolutionNow'.
content_916	Ọbụ ndị uweojii nzuzo a kpọrọ 'Department of State Service' (DSS) jichiri Sowore na Bakare kamgbe onwa Ọgọst.
content_916	Ndi DSS boro ha ebubo na ha na-achọ ịkwatu ọchịchị onyeisiala Muhammadu Buhari.
content_916	E bokwara Sowore ebubo iji ụzọ nzuzo bupu ego dị puku kwuru puku dọla.
content_916	Mana Sowore na Bakare sị na aka ha dị ọcha n'ebubo ndị ahụ e boro ha.
content_916	Akụkọ na-abịa.
content_917	Mbe pụrụiche
content_917	Na mbe a na-akpọ "Alaga" - bụ ihe pụtara agadị n'asụsụ Yoroba - nọ ndụ ruo afọ 344 tupu ọ nwụọ bu ihe mere ka ọtụtụ mmadụ na-ada ebube.
content_917	Mana, mbe a bi n'obieze na-achị Ogbomosho nwere ihe ndị ọzọ so ya na-atụ ndị mmadụ n'anya.
content_917	Echere na mbe ahụ nke ọtụtụ ndị mmadụ na-efe efe ga-atọ mbe niile bi n'ụwa tupu ọ nwụọ.
content_917	Ị ma chi ndị Igbo na-efe n'oge gboo?
content_917	Ihe mere Igbo ji achụpụ mmadụ n'ajọ ọhịa
content_917	Tupu o nwụọ, kwa ụbọchị, narị kwuru narị mmadụ na-aga n'obieze Soun na-achị ọgbọmọshọ akwanyere ya ugwu.
content_917	Akụkọ oge gboo kwuru na ọ bụ Soun nke chịrị site n'afọ 1770 rue 1797 butere ya n'obieze ahụ mgbe ọ hụrụ ya n'ọhịa ka o si agha alaghachite.
content_917	Lee ihe ndị ịmaghị maka mbe a pụrụiche:
content_917	1.A na-akpọ ya Alagba n'asụsụ Yoroba, nke a pụtara Okenye.
content_917	2.Nna nna onye bụ eze ugbua chọtara n'ime ọhịa mgbe o si n'agha alaghachite.
content_917	3.Ọ na-eri nri niile mmadụ na-eri dịka Amala, osikapa, agwa, plantain, na ogede.
content_917	4.Ndị ọkachamara ndị ọzọ nwere nkwenye na mbe Ogbomosho bikarịrị agbụrụ mbe ndị ọzọ na ndụ.
content_917	5.O nweghi dọkịta Bekee bịara mbe ahụ nso maọbụ gbaa ya ọgwụ na ndụ ya niile.
content_917	6.A na-enye ya nri sọsọ ugboro abụọ n'ime ọnwa, ọ naghịkwa apụ apụ nanị ma ọ chọrọ mmiri ọṅụṅụ.
content_917	7.            Ndị mmadụ na-aga ekpere ya maọbụ nata ya onyinye maka ihe ọbụla ha chọrọ.
content_917	8)           Mbe ogbomosho a nwere ndị na-eleta ya iche n'obieze Soun dị n'Ogbomosho
content_917	Ihe onyonyo ga-amasị gị
content_917	Akụkọ ndị ọzọ ga-amasị gị
content_917	Uru ekele bara n'ala Igbo
content_917	Gịnị na-eme ụmụakwụkwọ Queens College ọzọ?
content_917	Agbaala ndị mgbere nwa n'anwụ
content_918	Buhari na Ramaphosa na Pretoria
content_918	Ka njem Onyeisiala Muhammadu Buhari na mba Saụt Afrịka banyere abalị nke abụọ, o zutela ndị Naịjirịa bi na mba ahụ.
content_918	Buhari gwara ụmụ Naịjirịa bi na Saụt Afrịka ka ha na-erube isi ma na-ezere ihe ọ bụla ga-ebute akpọmasị n'ihi na ọbụ ihe ha mere ka a ga-eji kpee ha ikpe.
content_918	Ndị Ipob sị na ndị uweojii wakporo ha na South Africa
content_918	"Ihe e mere anyị bụ ihe nyere anyị mbọmbọ ọsọ na South Africa"- Nwaanyị Igbo si SA agbalaga
content_918	Buhari sịkwa ha buru n'obi na ha bụ ndị nnọchịte anya Naịjirịa n'ebe ọbụla ha nọ.
content_918	O tinyekwara ọnụ na mwakpo a na-awakpo ndị Naịjirịa na ndị mba Afrịka ndi ọzọ na Saụt Afrịka.
content_918	Emere nzukọ a Buhari na ụmụ Naịjirịa nwere na mkpuchi.
content_918	Ekweghi ndi ntaakụkọ BBC na ndị ọzọ banye ebe nzukọ a na-eme.
content_918	Nke a nwereike ịbụ maka ọgbaaghara ndị otu Indigenous Peoples of Biafra (Ipob) mere ụnyaahụ.
content_918	Ndị Ipob ruru iri atọ gara na ụlọ Union Building na-asị ka Buhari pụta bịa zute ha.
content_918	Ndị uweojii mechara jiri mgbo egbe rọba chụsasịa ha.
content_918	Mgbọ tụrụ mmadụ ụfọdụ n'ime ha ma merụo ha ahụ.
content_918	Onyeisi Ipob bụ Nnamdị Kanu mechara gbasa ozi maka ihe ahụ mere.
content_918	Kanu katọrọ ihe ndị uweojii Saụt Afrịka mere ma kwuo na ha ga-enyocha ya bụ ihe iji mara ebe ha kwụ.
content_918	Buhari na onwe ya si na obi di ya ụtọ etu Saụt Afrịka si nabata ya ma kwuo na ha agwala Onyeisiala Cyril Ramaphosa ka ọ bịa ka Naịjirịa lee ya ọbịa.
content_918	Akụkọ ndị ọzọ ga-amasị gị:
content_918	Ụlọikpe enyela iwu ka atọhapụ Omoyele Sowore
content_918	Lee etu Nigeria na mba Africa ndị ọzọ nweere onwe ha na 1960 si kwụrụ
content_918	Ihe 8 ndị ọzọ mere mbe a nọrọ afọ 344 ji bụrụ ọpụrụiche
content_919	Ndị mmadụ bi n'ogbe akpọrọ Okojombo, Degema dị na Ndiegoro, Aba nke dị na Kansulu Aba South n'Abia steeti e boola ndị Uweojii ebubo na-ọbụ ha gbara ụlọ obibi nakwa ụlọ ahịa ha ọkụ.
content_919	Mgbe BBC Igbo rutere ebe ahụ iji hụ ka njinji ahụ siri jie, a hụtara etu ọkụ siri gbapịa ụlọ ruru asatọ n'ọnụọgụgụ, bụ ebe ndị mmadụ bi nakwa ebe ụfọdụ na-ere ahịa.
content_919	Dịka BBC Igbo siri hụta, ngwongwo ọnụ ego ya ruru ndekwuru nde naira bụ nke ọkụ tapiara, bụ nke gunyere ngwa ahịa dị iche iche, otu ụgbọala ụlọ nakwa ọtụtụ ngwongwo eji biri na ha.
content_919	Dịka ndị nke a metụtara siri gwa BBC Igbo, ihe butere ihe mberede a bụ etu ndị uweojii ji abiakari n'ogbe ahụ oge ọbụla ma na-anakọrọ ndị mmadụ nakwa ndị ọkwọ ụgbọala ego ha.
content_919	Ha gara n'ihu ma kọwaa na njinji a malitere n'ụbọchị Fraịde izu gara aga, oge ndị uweojii nakwa ụfọdụ ndị ọkwọ ụgbọala bidoro inwe nghọtahie gbasara ego.
content_919	Akụkọ kọrọ na ndọrọndọrọ a butere ọnwụ otu onye uweojii, bụ nke butere oke ịkwarịta mgbọ n'ebe ahụ.
content_919	Dịka ụfọdụ ndị mmadụ gbapuru n'ebe ahụ maka ize ndụ, ọtụtụ merụrụ ahụ, ebe e bokwara ndị uweojii ebubo na ha gara n'ihu kụkawa ụlọ mmadụ ma bukorowa ngwongwo ha.
content_919	Ha kwuru na ihe a gakwara n'ihu na-eme site n'ụbọchị Fraịde ma rue Tuzde izu ụka a bu mgbe ha biara munye ọkụ n'ebe ahụ ma bukorochaa ihe ndị mmadụ nwere.
content_919	Oge ha na-agwa BBC Igbo okwu, ndị a ihe a metutara kwara ariri na kamgbe ihe mechara, ha ka nọ n'ụjọ dịka ndị uweojii ka na-agagharị, na-eyi ndị bi n'ogbe ahụ egwu, dịka ha kpochirila ọtụtụ mmadụ nakwa ụmụaka nụlọ mkpọrọ.
content_919	Ha gaziri n'ihu ma kpokuo Govano Okezie Ikpeazu na-achị steeti Abia ka ogbatara ha oso enye m aka na-ajo onodu a.
content_919	Ọnụ na-ekwuchitere Gọvanọ Abia steeti bụ Onyebuchi Ememanka gwaburu BBC Igbo na onweghi onye ga-awakpo nwa Abia steeti gbara aka laa.
content_919	Ọ aka na-achị steeti ahu bụ Okezie Ikpeazu ma maka n'okwu gbasara mwakpo akwakporo ndị mpaghara Ndiegoro ma na-etuntekwe anya na ya.
content_919	BBC Igbo gbakwara mgbọ ịnụta nke bu eziokwu n'ọnụ Geoffrey Ogbonna bụ ọnụ na-ekwuru uweojii n'Abịa steeti mana ọ zaaghị.
content_920	Brighton vs Tottenham
content_920	Oke anya ajụ na-apa ndị Tottenham site n'ọkpụ goolu atọ a na-asataghị otu ndị Brighton ji saa ha isi.
content_920	Dịka asọmpi melitere na nkeji 3, Brighton ji otu ọkpụ goolu sị n'aka Neal Maupay sị ndị Tottenham 'Unu abịala'?
content_920	David de Gea bụ aka gọm na-azọ Man United ndụ
content_920	Man Utd agwala Tottenham na akpụkpọụkwụ nwere 'size'
content_920	Tupu Tottenham ahọta ihe egwu na-akụ, Aaron Connolly nke Brighton nyere ha goolu ọzọ na nkeji 32.
content_920	Nke a tinyere Tottenham na gbagharịa dịka ha enweteghi onwe ha ruo na ngwụcha ọkara mbụ.
content_920	N'ime ọkara nke abụọ na nkeji 65, nwa amadị Aaron mere onwe ya aha ọzọ mgbe o mezuru goolu ha ọkpụ atọ.
content_920	Barcelona etiela Liverpool ịgba
content_920	Liverpool asụọla atịkpa fenye Tottenham ajụ n'anya
content_920	Tottenham siri ọnwụ niile ha nwereike ka ha nyeta ọ bụ naarị otu ọkpụ goolu mana Brighton foro ntụtụ taa na nke a agaghị eme.
content_920	Cheta na Bayern Munich gbara Tottenhem ọkpụ goolu asaa asatara abụọ n'ụlọ n'asọmpi Uefa Champions League n'ime izuụka a.
content_920	Mmeri a e meriri Tottenham dosara ha na ndị isii n'ogogo tebụlụ Premier League.
content_921	Goodluck Jonathan na David Cameron
content_921	Onye bubụ onyeisiala Naịjirịa bụ Goodluck Jonathan akpọla onye bubụ praịm minista mba Briten bụ David Cameron aha na Facebook maka ụgha ọ si na o dere n'akwukwọ o bipụtara ọhụrụ.
content_921	Akwụkwọ Maazị Cameron "For the Record" bụ nke o ji kọwa ihe mere n'ọchịchị ya bụ nke bịara na njedebe mgbe ndị sị na ha chọrọ ịpụ na Yurop meriri na ntuliaka e mere n'afọ 2016.
content_921	Ihe Goodluck Jonathan kwuru maka Saraki
content_921	Jonathan asaala okwu n'ebubo na o nyere Olisa Metu N400m
content_921	Goodluck Jonathan: Etu Obama megidere m ịzọgharị na ntuliaka 2015
content_921	Cameron rituru n'ọkwa makana o so na ndị chọrọ ka ha nọdụ na Yurop.
content_921	Ndị odee nyochara akwụkwọ a kọwara na Cameron ji ya kọwa ebumnuche ya n'ihe banyere atụmatu "Brexit" nakwa etu ọchịchị ya siri gaa.
content_921	Ka a na-ekwu maka akwụkwọ na mba ofesi, ihe a Jonathan dere n'akara Facebook ya nwereike mee ka akụkọ ya bụrụ okwu akpụ n'ọnụ, ọkachasị etu a Maazị Jonathan si tinye ya ọnụ.
content_921	Jonathan sị na akwụkwọ a kwuru na ya na gọọmenti ya tinyere aka na mpụ na nrụrụaka, ma kwukwa na ọ gbajọrọ enyemaka mba Briten chọro inye maka ụmụ Chibok atọọrọ.
content_921	Jonathan sị; "Ọ bụghị eziokwu na onwere mgbe Maazi Cameron sị ka ha nyere anyị aka. Edere m akwụkwọ nye ya, Barack Obama, Fancois Hollande na Benjamin Netanyahu ka ha bịa nyere anyị aka gbapụta ụmụ Chibok."
content_921	Maka ebubo nrụrụaka ọ sị na-eboro ya, Jonathan sị na nchọpụta ngalaba na-enyocha mpụ a kpọrọ "Transpacency International" n'afọ 2014 gosiri na Naịjirịa ka mma mgbe ahụ rukwa ugbua.
content_921	Maazị Jonathan gara n'ihu kwuo na Maazị Cameron na-eburu ya ihu, ma rụtụ aka na onwereike bụrụ makana ya binyere aka n'iwu machiri nwoke ịlụ nwoke ibe ya.
content_921	Ọ sị na ọbụghị ya bụ mbụ na-ebo Cameron ebubo maka ụgha di n'akwụkwọ ya nke ọ ga-abụ onye ikpeazu.
content_921	Goodluck Jonathan dekwara akwụkwọ nke ya ọ kpọro "My Transition Hours".
content_921	Ụfọdụ ndị so ya rụọ ọrụ pụtara gbarụọ ihu na ihe edere maka ha n'ime akwụkwọ ahụ abụghị eziokwu.
content_921	Ma mkaparịtụka ya na BBC nwere, Jonathan kwuru maka njem ya na ụmụ Chibok na ndị ọchịchi ofesi a dịka Barack Obama nke Amerịka.
content_921	Lee ihe o kwuru.
content_921	BBC Igbo gbara mbọ ịnwete ọnụ na-ekwuru Maazị Jonathan bụ Ikechukwu Eze mana ọzaghị ekwneti ya.
content_922	Akụkọ dị mkpa:
content_922	Ụmụaka Chibok anọọla ụbọchị 2000 n'aka Boko Haram
content_922	Otu Bring Back Our Girls na ndị nne na nna etiela mkpu n'oke olu maka ụmụakwụkwọ ụmụnwaanyị Chibok ka nọ n'aka ndị Boko Haram kamgbe ihe karịrị afọ ise.
content_922	Ha na-ebe akwa na gọọmentị achọghị ịgba mbọ ka a tọhapụ ụmụaka 112 fọrọ afọ n'ime ihe karịrị 200 a tọọrọ.
content_922	Akụkọ kachasị n'ụtụtụ a: Ncheta ụmụakwụkwọ Chibok
content_922	Ụmụakwụkwọ 50 efuola na mwakpo Yobe steeti
content_922	Otu a riri uju iji chetara ụbọchi puku abụọ ụmụaka ndị nọrọla n'aka ndị Boko Haram bụ ndị tọrọ ha n'ụbọchị 14 Eprelu, 2014.
content_922	Otu BBOG wepụtara akpụkpụ dị 112 e dere aha ụmụaka ndị a, nke Leah sheribu na ndị ọrụ enyemaka abụọ Alice Ngaddah na Grace Taku.
content_922	Ha gosiri akpụkpụ ụkwu ndị a n'ogige Unity Fountain dị n'Abụja n'ụbọchị Satọde bụ abalị ise nke ọnwa Ọktoba afọ 2019.
content_922	Nyesom Wike emeriela n'ụlọikpe
content_922	Ụlọikpe dị na Rivas Steeti ekwuola n'ezie na ọ bụ gọvanọ Nyesom Wike meriri na ntuliaka afọ 2019 dịka ọkaikpe K.A Ojiako si kwuo.
content_922	Ụlọikpe a sị na onye ji aha ADP zọọ ọkwa gọvanọ mere mkpesa bụ Victor Fingesi ga-akwụ ụlọọrụ Inec, gọvanọ Wike na PDP ego dị puku narị naịra atọ n'otu n'otu.
content_922	N'ofesi
content_922	Ihe ruru mmadụ otu narị anwụọla na ngagharịiwe na-eme na mba Iraq megide gọọmentị ha.
content_922	ebe ihe karịrị mmadụ puku atọ merụrụla ahụ n'ọgbaghaara ahụ.
content_922	N'egwuregwu
content_922	Tottenham makwara afọ n'ala ọzọ dịka Brighton ji ọkpụ goolu atọ saa ha ahụ n'asọmpi Premier league
content_922	Nke a ga-eme ugboro atọ a ga-emeri ha n'ime otu izuụka.
content_922	Brighton asapụla Tottenham ọcha ka azụ ite
content_922	Nkeji
content_922	Ihe nkiri
content_922	Onyeisiala Buhari na ụmụ Naịjirịa bi na Saụt Afrịka
content_922	Ụmụ Naịjirịa ha na onyeisiala Buhari nwere ọgbakọ na Saụt Afrịka
content_922	Osote odeakwụkwọ ndị otu a kpọrọ onwe ha Nigerian Citizens Association in South Afrika tiri mkpụ a na nzụkọ mkpuru ha na onyeisiala nwere na Saụt Afrịka.N'ofesi, Ụmụ Naịjirịa gbakọrọ na mba Saụt Afrika ịzụte Onyeisiala Muhamdu Buhari ebesalara ya akwa arịrị maka ụdị mkpagbu na mkpachapụ chere ha n'ihu na mba ahụ.
content_922	Osote odeakwụkwọ ndị otu a kpọrọ onwe ha Nigerian Citizens Association in South Afrika bụ S J Uba tiri mkpụ a na nzụkọ mkpuru ha na onyeisiala nwere na Saụt Afrịka.
content_922	Ndị Ipob sị na ndị uweojii wakporo ha na South Africa
content_922	Nyenu ụmụ Nigeria ohere anyị nyere unu - okwu Buhari gwara South Africa
content_922	Ndị Ipob sị na ndị uweojii wakporo ha na South Africa
content_922	Ndị otu a gwara Buhari na ndị uweojii, ndị ọrụ nchekwa na dị mba ahụ na elegere ndị Naịjirịa anya ka ndị ekperima.
content_922	Ihe ọzọ pụtara na njem Saụta Afrịka onyeisiala mere bụ na mba abụọ ahụ ekwekọrịtala ị na enye visa afọ iri n'ofu nje maka ndị ọchụnta ego, ụmụakwụkwọ na ndị na-emekarị njem.
content_922	Nasir El-Rufai sị na ụmụaka ahụ atọọrọ ga-apụata
content_922	Ụnụ anụkwanụ e, na ndị ntọ tọọrọ ụmụ agbọghọ isii n'ụlọakwụkwọ dị na akụkụ Kaduna ụbọchị tọzde akpọọla okwu aha ihe a ga-enye ha tupu ha tọhapụ ụmụaka ahụ.
content_922	Gọvanọ steeti ahụ bụ Nasir El-Rufai sị na ha na ndị ahụ na-ekweọnụ, mana o kwughị egoole ha kpọrọ aha.
content_922	Ụmụ Aba ka na-ebe maka ọkụ agbara
content_922	Ndị mmadụ na mpagaghara Aba ka na-eti mkpu maka mkpamkpa ha sị na ndi uweojii kpara n'ogige ha n'izu a.
content_922	Ọfọdụ ndị agbara akụnaụba ha ọkụ sị na ndị uweojii ha sị kpara ike a bịara njem mmebi ihe ruo ugboro ano kemgbe nsogbu a malitereka dịka ndị amatabeghị gburu onye uweojii.
content_922	Onyeisi ndi uweojii n'Abịa bụ Eneh Okon na-agọ na ọbụghị ndị ọrụ ya mere ihe a.
content_922	Egwu họrọ Dele Alli
content_922	N'egwuregwu, egwu ahọọla nwafọ Naịjrịa na-agbara Ingladị bụ Dele Alli n'asọmpi Urop 2020.
content_922	Nke a dị na-akwụkwọ onye nkuzi Inglandi bụ Gareth Southgate biputara n'izu a.
content_922	Gee akụkọ ndị niile n'otu nkeji
content_922	Akụkọ ga-amasị gị
content_922	Gịnị na-eme ụmụakwụkwọ Queens College ọzọ?
content_922	Ihe ndị bu ọtụ na amụ na-agabiga
content_922	Buhari ga-awụchi na Saụt Afrịka ị ma ka eke si anya anwụ
content_923	Paul Adefarasin, Kerry Washington na David Adeleke.
content_923	Ndị Igbo tụrụ ilu sị na "Ọgọ bụ chi onye"
content_923	Ya mere anyị ji bido ngụkọ ọgọ ndị Igbo nwere na mba na-eme ha ihu ọma.
content_923	Ihe ọ na-ewe iji lụ nwaanyị na Mbaise
content_923	Ihe ndị ị kwesịrị ịma tupu ị lụọ nwaanyị Igbo
content_923	Akụkọ a ga-egosi ndị aha ha na-ada ụda na mba niile bịara ala Igbo maka ịlụ di maọbụ nwunye.
content_923	Lee ụfọdụ ndị ọgọ ndị Igbo ji eme ọnụ.
content_923	David Adeleke (Davido)
content_923	David Adeleke maọbụ Davido bụ onye otiegwu si mba Naịjirịa ude ya n'ede n'ụwa niile.
content_923	Ọ bụ onye obodo Ede dị na Ọshụn steeti.
content_923	Davido: Ihe jịkọrọ ya na Ndigbo
content_923	Davido egechiela Chioma!
content_923	N'ọnwa sepụtemba afọ a ka ọ gbanyere enyi ya nwaanyị bụ Chioma Leonard mgbaaka alụmdịnanwunye mana ha agbabeghị akwụkwọ.
content_923	Kerry Washington
content_923	Kerry Washington na Nnamdi Asomugha
content_923	Kerry Washington bụ onye obodo Bronx dị na mba Amerịka.
content_923	Ọ bụ onye ome ihe onyonyo a ma ama na Hollywood nke mba Amerịka. Nke kachasị eji mara ya bụ "Scandal"
content_923	Ọ lụrụ Nnamdi Asọmụgha n'afọ 2013. Ha ji ụmụ abụọ
content_923	Rotimi Akeredolu
content_923	Rotimi Akeredolu bụ otu n'ime ndị ọkaiwu kachasị na Naịjirịa bụ SAN n'aha ịchafụ.
content_923	A mụrụ Akeredolu n'obodo Ese Odo dị na Ondo steeti.
content_923	Ọ lụrụ nwunye ya bu Betty Anyanwu-Akeredolu n'afọ 1990. Ha ji ụmụ anọ.
content_923	Fani Kayode
content_923	Femi Fani Kayode maọbụ FFK dịka aha a na-etu ya bụ onye Ile-Ife Oshụn steeti amụrụ na Legọs.
content_923	Ọ bụ onye ọkaiwu na onye ọma mbem rụburu Naịjirịa ọrụ dịka Minista na-ahụ maka njem ụgbọelu site n'afọ 2006 rue afọ 2007.
content_923	Nnamdi Kanu: Abaribe na Fani-Kayode ga-agwa anyị ka o si gbapụ na Naịjirịa
content_923	Juun 12: FFK, Fayose na nwa Abiola kwadoro Buhari
content_923	Ọ lụrụ Precious Chikwendu n'afọ 2014. Ha ji ụmụ nwoke anọ.
content_923	Paul Adefarasin
content_923	Paul Adefarasin bụ onye obodo Ijebu ode na steeti Ogun nke Naịjirịa.
content_923	Adefarasin bụ ụkọchukwu ụlọụka "House on the Rock" nke ọ wụlitere n'afọ 1994.
content_923	Ọ lụrụ nwunye ya bụ Ifeanyi Paul Adefarasin n'afọ 1995. Ha ji ụmụ atọ
content_923	Ibrahim Badamosi Babangida
content_923	Ibrahim Babangida na nwunye ya nakwa Okparaeze Charles na Lady Diana bụbu nwunye ya
content_923	Ibrahim Badamosi Babaginda bụ onye obodo Minna dị na Naịja steeti.
content_923	Ọ bụ ọchịagha chịrị ala Naịjirịa site n'afọ 1985 rue afọ 1993.
content_923	Ọ lụrụ Maryam King Okogwu n'afọ 1969. Ha mụrụ ụmụ anọ mana Maryam nwụrụ n'afọ 2009.
content_923	Ivara Esege
content_923	Ivara Esege bụ di ọdeeakwụkwọ a ma ama bụ Chimamanda Ngozi Adichie.
content_923	Esege bụ onye si mba atọ bụ Naịjirịa, Briten nakwa Amerịka
content_923	Ọ bụ dọkịta Bekee na'obodo Maryland na mba Amerịka bụ ebe ya na ezinaụlọ ya bi.
content_923	Ọ lụrụ Chimamanda Adichie n'afọ 2009, ha mụta otu nwata nwaanyị.
content_923	O nwere ndị ọzọ ị chere kwesiri ịnọ ebe a?
content_923	Akụkọ ndị ọzọ ga-amasị gị
content_923	Gịnị na-eme ụmụakwụkwọ Queens College ọzọ?
content_923	Agbaala ndị mgbere nwa n'anwụ
content_923	"Naịjirịa na Amerịka dịka ndị dinta na-achụ otu anụ" - Trump
content_924	Onye nkuzi
content_924	Ndị nkuzi nọ n'Anambra steeti ritere nturuugo anọ n'aka onyeisiala Muhammadu Buhari dịka e mere ncheta ndị nkuzi n'ụbọchị ise nke ọnwa Oktoba.
content_924	Nturuugo a bụ nke a na-enye ndị nkuzi na ụlọakwụkwọ bụ ọkaibe na Naịjirịa dịka ụlọọrụ mgbasaozi "Anambra Broadcasting Commision"(ABS) si depụta.
content_924	Ụmụaka Igbo eturula ugo ọkaibe na teknụzụ na mbaụwa
content_924	Nturuugo ha ritere gụnyere
content_924	Ụlọakwụkwọ bụ ọkaibe na nchịkọta ụmụakwụkwọ na Naịjịrịa gaara Maria Regina Model Comprehensive Secondary School dị na Nnewi
content_924	Ụlọakwụkwọ ọha bụ ọkaibe na Naịjirịa gaara Flora Azikiwe Model Secondary School dị na Neni.
content_924	British Spring College Awka site n'aka onye nkuzi ha bụ Arinze Izuegbunam ritere nturuugo n'ogo mbụ ọkaibe n'ụlọakwụkwọ naa-abụghị nke ndị gọọmenti
content_924	Samuel Izuegbu na-akụzị na 'Community secondary School' dị n'Owerri Ezukalla ritere ogo nke abụọ na nturuugo ọkaibe n'ụlọakwụkwọ ọha.
content_924	Onyeisiala Buhari site n'ọnye nnọchite anya ya na mmemme ya bụ okaipe ukwu nke Naịjirịa bụ Abubakar Malami SAN, kwuru na  obi dị ya ụtọ maka isiokwu ncheta ndị nkuzi nke afọ a makana ọ gbadoro ụkwu na etu ndị nkuzi ga-esi na-akụziri ụmụakwụkwọ ihe ndị ga-enyere nwulite obodo aka akwụsị akwụsị.
content_924	O kwukwara na a  ga-enwetali agụmaawụkwọ zuruoke na Naịjirịa site na nnabata, nghọta, nakwa ịnwe nghọtata maka ndịche ụmụakwụkwọ ụfọdụ nwere.
content_924	Kọmishọna na-ahụ maka agụmaakwụkwọ na Anambra steeti bụ ọkammụta Kate Omenugha kwuru na mmeri a gosiri na nkwado gọọmenti Anambra na-enye agụmaakwụkwọ na steeti ahụ abụghị na nkiti.
content_924	Cheta na isiokwu nke ụbọchị ncheta ndị nkuzi nke afọ a bụ 'Ndị nkuzi ntoroọbịa: Ọdinihu ọrụ nkuzi.
content_924	N'afọ 2017, Clement Nwoye Okodo bụkwa onye Anambra steeti ritere nturuugo onye nkuzi kachasị na Naịjịrịa nke onyeisiala hibere.
content_924	Akụkọ ndị ga-amasị gị
content_924	Ndị Naịjirịa so napụta ndị ọcha ọchịchị
content_924	Ụmụakwụkwọ Chibok anọọla ụbọchị 2000 n'aka Boko Haram
content_924	Nyenu ụmụ Nigeria ohere anyị nyere unu - okwu Buhari gwara South Africaa
content_925	Pope Francis
content_925	Ndị ụkọchukwu Katọlik kọrọ ụkọ n'ọtụtụ ebe na Amazon
content_925	Okwu gbasara ndị 'fada' ịlụ nwaanyị abụghị nke malitere taa mana e dịkwaka enwere ike isu ya kpọm taa.
content_925	Ndị ụkọchukwu ụka Katọlịk si akụkụ mbaụwa niile ezukọla ka ha kpa ihe dị iche iche dịka mgbanwe eluigwe, mbịara mbịara, mana isi sekpụ ntị na ha niile bụ ma ụmụnwoke nụrụla nwaanyị a ga-bunwu ụkọchukwu.
content_925	Pope Francis emeela ihe Pope ọbụla emebeghi
content_925	Pope: Ikpe ọnwụ bụ mmetọ ugwu ruru mmadụ
content_925	Otu ihe kwụpụtara n'akwụkwọ eji eme nzụkọ a bụ atụmaatụ nke gunyere ka ndị agadị nwoke lụgoro nwaanyị bi na Amazon na-echi ụkọchukwu.
content_925	Akwụkwọ a na-ekwukwa na agadị nwoke ndị a ga-abụrịrị ndị na-akwanyere onwe ha ugwu ma sikwa n'ebe ha chọrọ ịnọ rụọ ọrụ chukwu.
content_925	Ndị Ụkọchukwu nọ na Saụtụ Amerịka tụtara alọ a ka e wee gbochie nsogbu ụkọ ndị ụkọchukwu n'ogbe ahụ.
content_925	Nsogbu a butere na a naghị aka 'Masi' n'ọtụtụ ebe n'obodo ahụ.
content_925	O nwere ihe dị njọ n'atụmaatụ?
content_925	Ọtụtụ ndị na-ahụta ndị ụkọchukwu dịka ndị na-ekwesighị ịlụ nwaanyị dịka ọkwa ahụ si nye makana ọ bụ Chukwu na-alụ ya.
content_925	Okammụta Linda Woodhead MBE kwuru na a na-enye ndị 'Fada' ihe ọbụla ha chọrọ dịka ego ụlọ na ego ha ga-eji na-egbo mkpa ka ha wee rụọ orụ ha ọfụma.
content_925	"Ndị mmadụ na-abịakụte 'Fada' dịka onye na-enweghị ihe ọbụla ha nwereike ịna-eze, ụkọchukwu ahụ ga-anatụ anya ha , nke a bụ ihe kachasị mkpa," n'okwu ọkammụta Woodhead.
content_925	Ndị omenaala na-ekwu na ya bụ nzụkọ a na-enwe n'obodo Amazon nwereike ịla ụka n'iyi ebe ụfọdụ ọnụ na-eru n'okwu na-ekwu na amalite ya bụ atụmaatụ na ọ ga-emebisi alụghị nwaanyị ndị ụkọchukwu Katọlịk.
content_925	Ha na-echekwa na enwereike ịtụta alo gbasara udiri echichi ụkọchukwu a gana-echi ụmụnwaanyị nke ga-eme ka malite chiwe ha ụkọchukwu.
content_925	Ihe ndị mmadụ na-ekwu maka mparịtaụka a
content_925	@3Loretto kwuru na ọ gaghị ekwe ka atụmaatụ ọjọ a gaa n'ihu.
content_925	@selicia_f kwenyere.
content_925	@ThomasJTobin1 kwuru na o nweghị ihe ndị mmadụ ga-emeli maka ya bụ mkparịtaụka n'ọgbakọ ahụ kama ha kpe ekpere maka ya.
content_925	Akụkọ ndị ga-amasị gị
content_925	Gọvanọ Borno steeti akpọtala ndị nsọ 30 ga-eji ekpere memila Boko haram
content_925	Etu ndị nkuzi Anambra si piachakọrọ nturugo nke onyeisiala
content_925	Ọgọ ukwu ndị Igbo nwere na mba
content_926	Manchester City vs Wolves
content_926	'Ma nwata erughi eru wara ọgọdọ, ọgọdọ awụchie ya anya' bụ ihe Wolves mere Manchester City
content_926	Wolves ji ọkpụ goolu abụọ chara acha tie Man City mmọnwụ n'ụlọ ha bụ 'Etihad Stadium'.
content_926	Liverpool awụọla Man City n'ala
content_926	Mmiri eriela Man City n'azụ ụlọ ha
content_926	Otu egwu bọọlụ abụọ ndị a siri ọnwụ na onweghi onye ga-enye ibe ha goolu ruo ngwụcha ọkara mbụ n'asọmpi a.
content_926	Mana n'ime ọkara nke abụọ dịka ọ fọrọ nkeji iri ka e gbuchie bọọlụ, Wolves nyụrụ nsị n'ụlọ Man City  site n'inye ha goolu.
content_926	Goolu mbụ a Wolves nyere si n'aka Adama Traore na nkeji 80.
content_926	Dịka Man City ka na-esi ọnwụ ịsa otu goolu a, Adama Traore wụchasịrị ha goolu ọzọ n'isi n'ime nkeji 90.
content_926	Ọdịda a Manchester City dara ji ọnụọgụgụ asatọ dọlaa ha azụ n'ịchukwute Liverpool bụ ndị mbụ na tebụlụ.
content_926	Akụkọ ndị ga-amasị gị:
content_926	Ọgọ ukwu ndị Igbo nwere na mba
content_926	Pope Francis a ga-ekwe ka ndị 'Fada' bido lụwa nwaanyị?
content_926	Etu ndị nkuzi Anambra si piachakọrọ nturugo nke onyeisiala
content_927	Newcastle na Manchester United
content_927	'Aga m akọrọ onye akwa ụwa m' bụ akwa Manchester United bere mgbe Newcastle United meriri ha n'asọmpi Premier League.
content_927	Mmeri a bụ ihe mgbawa obi nye Man United n'ihi otu goolu Newcatle nyere ha bịara na ngwụcha oge.
content_927	Everton abọkasịala Man United ka ọkụkọ 'Easter'
content_927	Crystal palace anyakasịala Man Utd ka gwongworo ike ụwa gwụrụ
content_927	Wolves akwụọla ụgwọ isi Man City dịka nwunye nke abụọ
content_927	Otu egwuregwu bọọlụ abụọ ndị a foro ntụtụ taa n'ime ọkara mbụ n'asọmpi ahụ.
content_927	Mana goolu a si n'aka Mathew Longstaff dị afọ iri na itoolu nke Newcatle bịara na nkeji 72 n'ime ọkara abụọ.
content_927	Man United siri ọnwụ etu ha nwere ike iji mere onwe ha aha mana Newcastle kwechiri ruo ngwụcha asọmpi.
content_927	Nke a na-abụ ugboro atọ a na-emeri Manchester United n'afọ 2019 banye 2020 na Premier League.
content_927	Otu ọkpụ goolu a e ji merie Man United dosara ha n'ogogo iri na abụọ na tebụlụ asọmpi Premier League.
content_927	Akụkọ ndị ga-amasị gị:
content_927	Wolves akwụọla ụgwọ isi Man City dịka nwunye nke abụọ
content_927	Brighton asapụla Tottenham ọcha ka azụ ite
content_927	Ọgọ ukwu ndị Igbo nwere na mba
content_928	Akụkọ dị mkpa:
content_928	Mercy Eke bụ nwaanyị mbụ na-emeri BigBrother Naija
content_928	N'ikpeazụ 'Lamborghini' Mercy atụrụla ugo dịka Ugoeze n'ihe emume onyonyo nke Big Brother Naija.
content_928	Dịka ọgụ, mgba, oge ịhụnanya nakwa esemokwu mere n'ime ọnwa atọ gara aga, Mercy meriri Mike iji bulie agbaego a na-ala.
content_928	Tacha atachaala ụkwa jaa eze na Big Brother Naija
content_928	Mpị Tasha na Mercy sụrụ n'ụlọ Big Brother Naija bụzi okwu akpụ n'ọnụ
content_928	A chụpụrụ Frood, Seyi na Omashola n'emume n'abalị ụbọchị ụka tupu a kpọpụta aha Mercy.
content_928	Cheta na ihe emume a ji mmadụ iri na ise malite n'ụbọchị 30 Juun, afọ 2019 rue taa otu onye pụtara dịka ọkaibe.
content_928	Kwado nụ onye Igbo ịbụ onyeisiala n'afọ 2023
content_928	Ndị ntoroọbịa Ohanaeze Ndigbo ekwuola na ọ dị mfe onye Igbo ịbụ onyeisiala n'afọ 2023 karịa inweta Biafra.
content_928	N'ime akwụkwọ ozi onyeisi ha bụ Okechukwu Isiguzoro na odeakwụkwọ ha bụ Okwu Nnabuike wepụtara, otu a kpọrọ okuka ndị Ipob nakwa ndị Igbo niile gbakọta aka iji họpụta nwafọ Igbo dịka onyeisiala.
content_928	Akụkọ dị mkpa: Igbo nwe onyeisiala na 2023 - APC
content_928	Ndị Igbo jiri biri asaala Junaid Mohammed banyere ọkwa onyeisiala 2023
content_928	Otu gara n'ihu kwuo na ha ga-enye ndị mpaghara ndị ọzọ ngarị iji mee ka ha dọnyere ndị Igbo ukwu ịhọpụta onyeisiala.
content_928	Ohanaeze Ndigbo kwuru na ha ga-arịọkwa otu ndọrọ ndọrọ ọchịchị ka ha họpụta onye Igbo ga-eji ọkọlọtọ ha zọọ ọkwa onyeisiala.
content_928	Gọọmentị akwụwala ụgwọ ọnwa opekatampe - Ngige
content_928	Ngige so na Kọmiti na-ahụ maka ibuli ụgwọọnwa
content_928	Mịnịsta na-ahụ maka ndị ọrụ bụ Chris Ngige ekwuola na gọọmentị etiti amalitela ịkwụ ndị ọrụ ogodo ha kachasị nta ụgwọ ọnwa opekatampe puku naịra atọ.
content_928	Ọ gara n'ihu kwuo na gọọmentị na otu jikọtara ndị ọrụ ka na-arọzi olu maka nke ndị ọrụ nọ n'ogogo dị elu.
content_928	N'ofesi
content_928	Otu nwoke ji egbe agbagbuola mmadụ anọ ma merụọ mmadụ ise ahụ n'otu ụlọ a na-aṅụ mmanya n'obodo Kansas dị n'Amerịka.
content_928	Ndị uweojii gwara ndị ntaakụkọ BBC na nwoke na-asụ asụsụ ndị Spen riri mbọ mbọ ọsọ ngwa ngwa ọ gbachara arụ a.
content_928	N'egwuregwu
content_928	Wolverhampton Wanderers ji ọkpụ goolu abụọ asataghị otu lụọ ndị Manchester City dịka nwụnye n'asọmpi Premier League.
content_928	Chelsea ji ọkpụ anọ asatara otu tie Southampton mmọnwụ ebe Arsenal ji otu ọkpụ merie Bournemouth.
content_928	Nkeji
content_928	Ihe nkiri
content_928	Gọvanọ Borno akpọla ndị nsọ ga-eji ekpere chụpụ Boko Haram
content_928	Lafia Dole bụ aha agha ebidoro ibuso Boko Haram kamgbe afọ 2015.
content_928	Gọvanọ Borno steeti bụ Babagana Zulum ahọpụtala ndị ekpere 30 bụ ndị ọ sị na ha ga-aga ala nsọ bụ ebe ha ga-eje kpọpee ekpere dị ekwụ bụ nke ga-ememila Boko Haram na steeti ahụ na ndị nọ ya nso bụ ebe ọrịa Boko Haram ji aka.
content_928	Nke a si na ọnụ onye na-ekwuchitere ya bụ Gọvanọ bụ Isa Gusau bụ onye kwuru na ndị ekpere iri atọ a adịla njikere ị ga ala nsọ ha na Saụdị Arebia bụ ebe ha ga-anọ kpọpee ekpere ga-ememila ndị omekaome a.
content_928	Boko Haram awakpoola Maiduguri ọzọ
content_928	Egbuola ndị Boko Haram 5 na Sambisa
content_928	Kedụ isi ụka Naijiria na Boko Haram?
content_928	Gusau kwuru ụbọchị Satọde na " Gọvanọ Babagana Umara Zulum na ndị ekpere iri atọ bị na Makkah enweela nkwekọrịta maka ị kpe "Dawaf' kwa ụbọchị maka ịmemila Boko Haram na steeti ndị ọmetutara".
content_928	O kwughị ma ego eso na ya bụ nkwekọrịta mana ọ sị na ndị ekpere a sị Borno, Katsina, Zamfara nakwa Kano steeti.
content_928	O kwukwara na ndị nsọ a bụ ndị tagoro ọjị ụwa n'ekpere bụ ndị nọgoro ihe ruru afọ iri anọ na Ka'aba bụ ụlọnsọ ha na-efe Chukwu.
content_928	Ka'aba bụ ebe kacha nsọ na Al-Haram Mọsk dị na Makkah.
content_928	Gusau sị na ekpere ndị a ga-enyere ndị agha aka imeri Boko Haram kpamkpam ma wetakwa udo tọrọatọ na Steeti ha.
content_928	Isreal Adesanya eturula ụgọ UFC243 middleweight
content_928	Isreal Adesanya eturula ugo UFC middleweight
content_928	Isreal Adesanya nwaafọ Naịjirịa nke a na-etu "Last Stylebender" akụpụla Robert Whittaker mkpụrụ ọkwụrụ n'anya maburu mbenaukwu nturugo nke UFC middleweight championship nke na-akpọtụ na ọgbọọgụ Melbourne, Australia.
content_928	Adesanya ji iwe kụpụ Whittaker anwuru n'anya nke Bekee kpọrọ "knockout" n'agba nke abụọ.
content_928	Ọ kpara ike a site na ịkụ ya ọkpụ 3:33 bụ ebe ọ nọ menye ya bụ nwoke ihere n'ihu mmadụ puku iri ise na asaa.
content_928	Mmeri a mere ka ọ rigoro na ogoogo 18-0 bụ nke mere o jiri bụru ọkaibe na ya bụ "middleweight"
content_928	Adesanya gwara Jon Aik bụ onye nkọwa nke ọkpa ahụ " ọbara gbaburu m n'ime, ụgbụa nke ya agbawala ya".
content_928	Nwafọ Naịjirịa bụ onye na-anọchite mba New Zealand bụzị onye ji mbenukwu nke "middleweight title" na egwuregwu UFC 243.
content_928	Ọsọ tara na mmeme BBC 1 Extra na Birmingham Arena
content_928	Obi ọjọọ ji ndị mmadụ ụnyahu bụ Satọde ka ndị amakekwu tisara mmeme ndị BBC 1 Extra kpokobara na Birmingham Arena.
content_928	Ya bụ ahịa họrọ onyeukwu na onyenta ebe ihe ruru mmadụ 15,800 kwuru ụkwọ ya bụ mmeme gbara aka lawa na-ekirighị ihe ha jiri bịa.
content_928	BBC 1 Extra buputara egwu ndị ọhụrụ nakwa nke dị ochiedike dị n'egwu bụ nke azụchara oche niile dị n'Arena.
content_928	Mmadụ dịka Aitch, French Montana, Ms Banks, Wizkid na ndị ọzọ bụ ndị buputara egwu ha ọgbọ.
content_928	Mana ọrụ kụrụ akụ.
content_928	Otu onye n'ime ndị BBC kpọrọ bịa ya bụ egwu bụ onye ọmambem Bekee akpọrọ Krept bụ onye asị na-akụrụ ihe na ya bụ emume eji kagbuo ya.
content_928	Akụrụ Krept ihe na mmeme BBC 1 extra ụbọchị Satọde
content_928	Ya bụ nwaadị gbara afọ 23 azaala n'akara Twitter ya na ya enweghị nsogbụ ọbụla.
content_928	Dịka ndị uweojii na-ama ime n'ala ka ha chọpụta nke bụ eziokwu na ndị mere ya bụ ihe, ha sị na ya bụ nwaamadị emerughị ahụ ọbụla.
content_928	Ala ọmajiji n'Alayi
content_928	Ndị Isiaku Alayi dị na Okpuruọchịchị Bende nke Abịa steeti chizi obi na aka dịka alaọmajijii mebichara ugbo na ụzọ ha.
content_928	Eze Uche Akukwu nke mbu na Alayi akpọkuola Gọọmenti ukwu ma nke nta ka ha gbatara ha ọsọ enyemaka maka ụganị nke nwere ike ịdakwasị ha maka ọdachi a.
content_928	TUC amala ọkwa abụbụ ọrụ
content_928	Ndị Naịjirịa kee nkwụcha chebiri abụbụ ọrụ kacha abụbụọrụ site n'ụbọchị iri na isii nke ọnwa Ọktoba.
content_928	Onyeisi ndị Trade Union Congress bụ Quadri Olaleye kwuru na ọ bụrụ na gọọmenti etiti elebeghị anya na ibuli ụgwọ ọnwa ndị isiọrụ  bụ nke ha bidoro ịgba ụgwọ ya kemgbe na egwu ga adị.
content_928	O gbugbu mmadụ na mmeru ahụ a ezuolanụ!
content_928	Otu na ndị isi United Nations bụ Jeanine Hennis-Plasschaert tiri mkpu maka otu narị mmadụ egbugoro na mba Iran site na ngagharịiwe amalitere kemgbe izuuka.
content_928	Ndị Iran na-eme ngagharịwe maka agụ, enweghị ọrụ na mpụ ha sị na ọ ka nkụ na obodo ha.
content_928	Arsenal na Bournemouth
content_928	N'egwuregwu, taa bụ oke ụbọchị na Premịa Lig dịka Arsenal ga-ezute Bournemouth, Man City na Wolves ga-ezute onwe ha.
content_928	Southampton na Chelsea ga-akwata ebe New Castle na Manchester United ga-ama ọkaibe.
content_928	Gee akụkọ anyị n'otu Nkeji
content_928	Akụkọ ga-amasị gị
content_928	Ụmụakwụkwọ Chibok anọọla ụbọchị 2000 n'aka Boko Haram
content_928	Brighton asapụla Tottenham ọcha ka azụ ite
content_928	A gaghị arịọ Tammy Abraham na Fikayo Tomori arịọ ịgbara Naịjirịa bọọlụ - Kanu Nwankwo
content_929	Ugboro ugboro ka ụmụakwụkwọ ụmụnwanyị na mahadum dị na mpaghara ọdịda anyanwụ Afrịka na-ekwu na ndi nkuzi ha na-enye ha nsogbu iji dinaa ha.
content_929	Mana mgbe ụfọdụ, ndị mmadụ anaghị ekwetacha ihe ha na-ekwu.
content_929	BBC 'Africa Eye' mere nnyocha pụrụ iche iji mata ma ihe dị otu a ọ na-eme n'ezie.
content_929	Ihe anyị hụrụ juru anyị anya, dịka ị ga-ahụ n'ihe onyoonyoo ahụ dị n'elu.
content_929	Akụkọ ndị ọzọ ga-amasị gị:
content_930	Ụmị mmanụ agbidi
content_930	Ụmị mmanụ agbidi
content_930	Ahịa otu nkwọ Ọnịcha n'Anambra Steeti bụ ahịa kacha ukwu na mpaghara ọdịda anyanwụ Afrịka niile.
content_930	Nke a mere na e kwuo okwu ịzụ ahịa na Naịjirịa, a ga-akpọrịrị Anambra.
content_930	Nke a pụtara na-achụcha ya bụ aja ma ahụghị udele, mara na ihe mere be ndị mmụọ.
content_930	Agbara nwaanyị ndị si Anambra state Nigeria enweghi ike ichefu
content_930	A mabeghi ndị wakporo ụlọụka n'Aguleri - Uweojii
content_930	Aka Willie Obiano adịghị n'ịhọpụta Eze ọhụrụ Aguleri
content_930	Mana ọbụghị sọ ahịa ka steeti a ji dị ebube.
content_930	Ha nwekwara ihe akụ ọnatarachi dị icheiche juputara n'ala ha.
content_930	Lee ụfọdụ n'ime ha ebe a dịka ụlọọrụ 'Raw Materials Research & Development Council' si depụta:
content_930	1) Mmanụ agbidi
content_930	Ụmị mmanụ agbidi
content_930	Agbanyeghi na Anambra esoghi na steeti ndị a ma ama na Naịjiria na-emepụta mmanụ ala, nke ahụ apụtaghị na ha enweghị mmanụ n'uju.
content_930	Okpuru ọchịchị Anambra, Mbamili nakwa Ogbaru nwere mmanụ ala nke ọma.
content_930	Gaasị dịkwa na mpaghara ndị ahụ n'uju.
content_930	2) Kaolin
content_930	'Kaolin'
content_930	'Kaolin' bụ ụdị nkume pụrụiche e nwere ike iji mee 'Ceramics', maọbụ werekwa ya rụọ ọgwụ.
content_930	E jikwa 'Kaolin' arụpụta ude na-edozi anụ ahụ nakwa ihe e ji eme ka eze na-egbuke ọcha.
content_930	Dịka webụsaịtị 'statista.cọm' si depụta, a na-ere 'Kaolin' $140 maka otu tọn.
content_930	Mpaghara Aguata, Ayamelum, Ihiala, Njikoka na Nnewi, nwere Kaolin n'ala ha.
content_930	3) Pyrite
content_930	Pyrite
content_930	'Pyrite' bụ ụdị igwe (metal) pụrụiche na-egbuke egbuke e si n'ala egwupụta.
content_930	A na-eche na ebe ọbụla a hụrụ 'Pyrite', ọlaedo nwere ike ịdị n'okirikiri ahụ.
content_930	'Pyrite' na-enwekwa ajịrịja ọlaedo n'ime ya nke bụ na a gbarie ya, e nwere ike ịnweta kịrịkịrị ọlaedo.
content_930	A na-ejikarị ya emepụta mgbaolu, mgbaaka, nakwa ọla ndị ọzọ e ji eji ejiji.
content_930	Mana ọ galaghị oke ọnụ dị ka ọlaedo.
content_930	Ị ga-ahụ 'Pyrite na mpaghara Ọnịcha Nọt na Ọnịcha Saụt nakwa Oyi.
content_930	4) Lignite
content_930	'Lignite' bụ ihe dịka unyi (coal)
content_930	Ọ na-esi n'osisi kpọnwụrụ akpọnwụ nke relara n'ala puku kwuru puku afọ gara aga apụta.
content_930	A na-akpọkwa 'Lignite' 'Brown Coal' maọbụ 'Brown Diamond'.
content_930	E nwere ike iji 'Lignite' emepụta ọkụ latrik.
content_930	Kama ndị ọkacha mara kwuru na 'Lignite' adịghị mma maka na ọ na-ebute mgbanwe ihu eligwe nke a kpọrọ 'climate change'.
content_930	Ọkụ latrik e ji ya mepụta na-aka adị ọnụ ala karịa nke e ji 'coal' maọbụ gaasị mepụta.
content_930	Lignite dị na mpaghara Idemili West, Nnewi North nakwa Ọnịcha Not na Saụt.
content_930	5) Sand stone
content_930	Sand stone
content_930	'Sand stone' bụ ụdị okwute si n'aja ọcha apụta.
content_930	Okwute a na-egbuke egbuke ma makwaa mma ile anya.
content_930	Mana o sichaghị ike dị ka nkume ndị ọzọ.
content_930	Ya mere a na-eji ya edozi ahụ ụlọ maọbụ achọ ya mma.
content_930	I gaa na akụkụ Aguata ụfọdụ, Aniocha, Idemili, ị ga-ahụ 'Sand stone' nke ọma.
content_930	Ọ dịkwa na akụkụ ụfọdụ n'Ọnịcha nakwa Oyi.
content_930	6) Lateritic Clay
content_930	Nke a bụ aja ụpa pụrụ iche
content_930	E ji ya arụ ihe dị icheiche dịka ụzọ nakwa akụrụngwa ndịọzọ e ji arụ ụlọ.
content_930	A na-ahụ aja ụpa a n'ọkụ iji mee ka ọ kpọọ nkụ ma sie ezigbo ike tupu ewere ya rụpụtawa ihe dị icheiche.
content_930	'Laterite' bara ụba n'okpuru ọchchị Orumba Nọt na Saụt.
content_930	7) Iron Stone
content_930	'Iron Stone bụ ụdị nkume pụrụiche.
content_930	Ọ na-enwetụ kịrịrị igwe n'ime ya.
content_930	Ụfọdụ na-enwekwa kịrịkịrị ọlaedo n'ime ha.
content_930	Ihe ejikarị ya eme bụ ịgbari ya iji nweta igwe maọbụ ọlaedo dị n'ime ya.
content_930	E jikwa ya arụ ụlọ.
content_930	Mana ọbụchaghị okwute dara oke ọnụ ahịa.
content_930	Ebe ụdị nkume a dị bụ n'akụkụ ụfọdụ n'okpuruọchịchị Anambra East nakwa Orumba Nọt na Saụt.
content_930	Ihe akụ ndị a nwere ike ime ka nnweta ego bawanye na Anambra ma ọ bụrụ na gọọmentị steeti ahụ na gọọmentị etiti jikọọ aka ọnụ.
content_930	Anambra nwekwara ala na-amịpụta nrị nke ọma, na-agbanyeghị na mbuze na-enye nsogbu ebe ahụ.
content_930	Akụkọ ndị ọzọ ga-amasị gị:
content_930	Lee ọtụtụ ihe akụ ọnatarachi juputara n'Abia State nke nwere ike ime ha ọgaranya
content_930	Lee etu Nigeria na mba Africa ndị ọzọ nweere onwe ha na 1960 si kwụrụ
content_930	Kedụ ndị bụ "Ụmụada" n'ala Igbo?
content_930	Ihe nkiri ga-amasị gị:
content_931	Chimamanda Adichie
content_931	Chimamanda Adichie
content_931	Ada Igbo a ma ama bụ Chimamanda Ngozi Adichie bụ onye nke anọ na ndị kacha nwee agba n'Afrịka niile.
content_931	Nke a bụ dịka akwụkwọ akụkọ 'The Africa Report' si depụta.
content_931	Ihe iri ị kwesịrị ịma maka ada Igbo bụ Chimamanda Adichie
content_931	Agbara nwaanyị ndị si Anambra state Nigeria enweghi ike ichefu
content_931	Akwụkwọ a deturu aha mmadụ otu narị bụ ndị ha sị na okwu ha na-ada ụda n'ihe gbasara ndọrọndọrọ ọchịchị, iji ego achụ ego, nakwa nka.
content_931	Naanị Adichie bụ nwanyị aha ya dị na aha iri e bu ụzọ depụta na ya bụ akụkọ bụ ndị Afrịka ji biri.
content_931	Onye nke mbụ aha ya gbara n'akụkọ ahụ bụ Aliko Dangote, nwaafọ Naịjirịa kacha baa ọgaranya n'Afrịka niile.
content_931	Ndị ọzọ bụ Elon Musk, Koos Bekker nakwa Trevor Noah ndị mba Saụt Afrịka.
content_931	Adichie bụ nwaafọ Igbo e ji ide akwụkwọ mara.
content_931	Ihe ọzọkwa e ji mara ya bụ ịkwalite ikike ụmụnwanyị.
content_931	Adichie deela ọtụtụ akwụkwọ ma nyekwa ọtụtụ nkuzi n'ebe dị icheiche gbasara ụmụnwanyị, Naịjiria nakwa Afrịka.
content_931	Ọ bụkwa onye ihe gbasara asụsụ na omenala Igbo na-anụ ọkụ n'obi mgbe niile.
content_931	Nkịtị nkịtị azụọla n'ahịa udele!
content_931	Ọka mmụta Boniface Igbenehue
content_931	BBC Afrịca Eye anwụdela onye nkuzi mahadum Legọz ahụ na-atọ bịrịbịrị, na-anaghị ekwe ụmụakwụkwọ ụmụnwanyị ṅụrụ mmiri tọgbọ iko.
content_931	Ugboro ugboro ka ụmụakwụkwọ ụmụnwanyị na mahadum na-ekwu na ndi nkuzi ha na-enye ha nsogbu iji dinaa ha.
content_931	Mana mgbe ụfọdụ, ndị mmadụ anaghị ekwetacha ihe ha na-ekwu
content_931	Mana aka akparala ezekudele, ọ ga-ekwuzi mmụọ chiri ya ọzọ.
content_931	Ụmụakwụkwọ a tọọrọ na Kaduna
content_931	A ka na-achọ ụmụakwụkwọ sekọndịrị nke Engravers College na Kaduna bụ nke ndị ntọrị nwụụrụ kamgbe abali anọ gara aga.
content_931	Akụkọ na-ekwu na ndị ntọrị ahụ na-akpọ aha ego iji hapụ ụmụakwụkwọ ahụ mana ndị uweojii Kaduna steeti sị na ha na-anwa oke ha ịchọta ha.
content_931	Cheta na ndị ntọrị wakporo ụlọakwụkwọ ahụ n'isi ụtụtụ ụbọchị Tọọzde, abalị atọ nke ọnwa Ọktoba, ma tọrọ ụmụakwụkwọ isii na ndị nkuzi abụọ.
content_931	Gọọmentị Kaduna kwekwara nkwa na ha ga-eme ihe niile ha nwere ike ịchọta ndị ahụ a tọọrọ.
content_931	Ihe mgbu Trump abawanyela
content_931	Onyeisiala mba Yukren Volodymyr Zelensky na onyeisiala mba Amerịka Donald Trump
content_931	Okwu gbasara nchutu onyeisiala mba Amerịka bụ Donald Trump na-arịwanye elu gbasara mkparịtaụka ya na onyeisiala mba Ukraine nwere n'ekwe ntị oge gara aga.
content_931	Ugbua, ha adịla mmadụ abụọ bụ ndị na-ebo Trump ebubo agwa ọjọ gbasara ya bụ mkparịtaụka.
content_931	Mana Trump ka na-esi ọnwụ na onweghị ihe ọjọọ o mere.
content_931	Ese Brume emechapụtala Naịjirịa ihu
content_931	Ndị mmadụ ka kpụ Mercy n'ọnụ n'ihi mmeri o meriri n'ihe omume Big Brother Naija, mana ihe ukwu mekwara na Doha na mba Qatar.
content_931	Ese Brume, riteere Naịjiria ola mbụ nke egwuregwu 'athletics championship' bịara n'isi njedebe ụnyaahụ mgbe o nwetara ọla nchara n'asọmpi 'Long jump'.
content_931	Nke a bụ naanị otu ọla Naịjirịa nwatara na ya bụ egwuregwu 'International Association of Athletics Federations' IAAF.
content_931	Akụkọ ndị ọzọ ga-amasị gị:
content_931	'Lamborghini' Mercy abụrụla Ugoeze Big Brother Naija
content_931	Ọgọ ukwu ndị Igbo nwere na mba
content_931	Pope Francis a ga-ekwe ka ndị 'Fada' bido lụwa nwaanyị?
content_931	Ihe nkiri ga-amasị gị:
content_932	Mịnịsta na-ahụ maka ọrụ bụ Chris Ngige na Onyeisi ndị Asuu bụ Biodun Ogunyemi
content_932	Mịnịsta na-ahụ maka ọrụ bụ Chris Ngige na Onyeisi ndị Asuu bụ Biodun Ogunyemi na onye ọzọ.
content_932	Otu ọhụrụ a kpọrọ 'Congress of University Academics' maọbụ CONUA n'aha ịchafụ esila na otu ndị nkuzi mahadum bụ 'Academic Staff Union of Universities' kewapụ onwe ha.
content_932	Otu a kwuru na iwe ha bụ nkụsasị nke Asuu na-akụsasị usoro oge agụmakwụkwọ na Naịjirịa n'ihi oke ịgba arụkwaghịm.
content_932	208bn TETFund: ASUU ọ ga-agba abụbụọrụ ọzọ?
content_932	Abụbọ ọrụ ASUU abịala na njedebe
content_932	Onye isi otu a bụ Niyi Sumonu gwara BBC na ha na-agba mbọ ugbua idebanye aha otu ọhụrụ ha ka o wee tozuo etozu na Naịjirịa.
content_932	Dika Sumonu si kwuo ihe kpatara ha ji kewapụ bụ:
content_932	1) Iji mee ka e nwee otu ọzọ ga akwudoro ụmụakwụkwọ na ndị nkuzi na mahadum.
content_932	2) Iji weta ụzọ ọzọ e nwere ike isi mezie esemokwu dị n'etiti gọọmentị na ndị nkuzi.
content_932	ASUU strike: Kedụ mgbe ọ ga-ebi?
content_932	Sumonu kwuru na ọdịghị mma etu Asuu na-esi agba arụkwaghịm maka obere okwu ọbụla dapụtara n'etiti ha na gọọmentị.
content_932	O kwuru na nke a na-ebute nghasa n'usoro agụmakwụkwọ na Naịjiria.
content_932	Na nzuko izizi nke Conua nwere n'ụbọchị Satọdee, ndị biara nzukọ ahụ bụ ndị nkuzi Obafemi Awolowo University Ile-Ife; Federal University, Lokoja, Kogi State na  Kwara State University.
content_932	Ndị ọzọ bụ ndị Ambrose Ali University Expoma, Edo State nakwa Federal University, Oye-Ekiti.
content_932	Mana Sumonu kwuru na ọtụtụ ndị nkuzi si ụlọakwụkwọ ndị ọzọ egosila mmasị isonye n'otu ọhụrụ ha.
content_932	Akụkọ kwuru na onyeisi Asuu bụ Biodun Ogumyemi sị na ya amaghị maka ndị otu ahụ kewapụrụ ohụrụ.
content_932	Mgbe BBC Igbo kpọtụụrụ ya n'igwe, ọ rịọrọ ka e zitere ya ozi 'SMS' n'ihi na ọ nọ na-nzukọ.
content_932	Mana ọ zghachibeghị ozi anyi zigaara ya ruo mgbe anyị wepụrụ akụkọ a.
content_932	Akụkọ ndị ọzọ ga-amasị gị:
content_932	Lee ihe akụ ọnatarachi juru n'Anambra steeti
content_932	Lee ihe ndị nkuzi Unilag na-ekwu maka onye nkuzi na-edina ụmụakwụkwọ enwudere n'igwe ose foto
content_932	Chimamanda Adichie bụ onye nke anọ olu ya ka ada ụda n'Afrịka
content_932	Ihe nkiri ga-amasị gị:
content_933	Bukola Saraki
content_933	N'otu aka ahụ onye bụbu onyeisi na ụlọomeiwu Naịjirịa ukwu bụ Bukola Saraki arịọla Onyeisiala Muhammadu Buharị na ndị omeiwu ka ha lebeanya n' iwu gbasara ndị nkuzi na-emerụ ụmụakwọkwọ nke ha malitere n'ọchịchị ya.
content_933	Saraki kpọro ọkụ a ka o kirichara ihe nkiri nke BBC Africa Eye mere gbasara ndị nkụzi na-emebi ụmụakwụkwọ ụmụnwaanyi site na ịna ha ahụ ha ka ha were lafere n'uleakwụkwọ.
content_933	Iwu ahụ emechabeghị nyere mkpọrọ afọ ise maka onye nkụzi ọbụla mere nke a.
content_933	Foursquare Church eyipula Boniface uwe
content_933	Dịka ụzụ na-atụ maka onye nkuzi Unilag bụ Boniface Igbeneghu emume BBC agbara na-anwụ maka imebi ụmụagbọghọ, ozi na-eru anyi nti bụ na ụka ya bụ Foursquare Gospel Church eyipụla ya uwe nsọ ya.
content_933	N'otuaka ahụ Ụlọakwụkwọ Unilag sị na ha anapụla ya bụ nwaadị ọrụ ya nwamgbenta.
content_933	Ransford Gyampo na-aba mba
content_933	Ka  ọ na-akpọtụ na Naịjirịa bụ ka ọ na-akpọtụ na mba Ghana ebe onye nkụzị ya bụ ihe nkiri BBC gbara na-anwụ na-agọ ụkwụ na aka.
content_933	Ransford Edward Gyampo ekwuola na ya ga-akpọpụ BBC Afrịka Eye ụlọikpe maka ịhe nkiri ahụ gbara ya n'anwụ.
content_933	David de Gea ekwuola hoo haa
content_933	David De Gea bụ golii ndị Manchester United
content_933	N'egwuregwu, onye na-echere Manchester United goolu bụ David de Gea ekwuola nke bụ eziokwu maka ọnyụpa ndị otu ya na agba n'ọgbọ a.
content_933	Gea sị na ọgbọ a kacha njọ kemgbe afọ iri atọ nke otu egwubọọlụ ahụ bụ nke ọ sị na ya ahụbeghị
content_933	Gee akụkọ ndị a n'otu nkeji
content_933	Akụkọ ga-amasị gị
content_933	Lee ihe akụ ọnatarachi juru n'Anambra steeti
content_933	Otu ọhụrụ a kpọrọ CONUA esila na ASUU kewapụ onwe ha
content_933	Chimamanda Adichie bụ onye nke anọ olu ya ka ada ụda n'Afrịka
content_934	Ọkụ gbara Aba
content_934	Gọọmenti Abia Steeti ehibela kọmitii ga-enyoba anya n'ọkụ gbara n' Umuosi, Degema na Anaba street n'Aba, Abia steeti n'ụbọchi iri abụọ na asaa nke ọnwa September 2019.
content_934	Gọvanọ Okezie Ikpeazu enyela iwu ka kọmitii a tinye anya ma chọpụta ihe kpatara ya bụ ọkụ gbara ụlọ asatọ na ogbe ahụ.
content_934	Ndị Aba ebola ndịagha Naịjirịa ebubo mkpagbu
content_934	Ndị Aba na-arụzị akpati ntuliaka
content_934	Ụtụ anwụrụ na mmanya etinyela ego
content_934	Ha ga-achọpụtakwa egoole ụlọ na ngwongwo ndị mmadụ ọkụ gbara pụtara.
content_934	Kọmitii a ga-etinye anya na mmiri chọpụta ndị kpara ya bụ arụ ka e were kpụpụ ha ụlọikpe ma maa ha ikpe ka okwesiri.
content_934	Dịka John Okeiyi bụ Komishona mgbasa ozi dị n'aka si depụta, ndị nọ na kọmitii a bụ:
content_934	1. Chief (Dr) Ukpai Agwu Ukpai (Onyeisi)
content_934	2. Mr Sopuruchi Ernest Beke (SOP) (Onye otu)
content_934	3. HRH Eze Sunday Emejiaka (Onye otu)
content_934	4. Dr NCNC Okoli (Onye otu)
content_934	5. Rev. (Dr) Ogboso Ejindu (Odeakwụkwọ)
content_934	Enyere kọmitii a izuụka abụọ ịme nchọpụta ndị a ma degara Gọvanọ akwụkwọ maka nke a.
content_934	N'aka ọzọ, otu na-ahụ maka mekọrịta ndị agha na ndị mmadụ bụ nke na-anọghị n'okpuru gọọmenti gara njem nleta na ebe ya bụ ọkụ mebiri ihe.
content_934	Nelson Nwafor onyeisi ndị otu na ahụ maka mmekọrịta ndị agha na ndị nkiti
content_934	Dịka onye ndu ha bụ Comerade Nelson Nwafor si kwuo, "Ihe anyị huru ebe ahụ na-agba anya mmiri".
content_934	Nwafor sị na ndị otu ha gbara mmadụ iri na anọ ajụjọ ọnụ n'ebe ahụ.
content_934	Ha sị na onu mmadụ niile ahụ dakọrọ na-ịkagbụ agwa ndị uweojii bụ ndị ha na-ebo ebubo okụ ahụ.
content_934	Ndị uweojii agọkwaala ụkwụ na aka ebe ha hibekwara kọmitii nchọpụta nke ha.
content_934	Ndị otu a sịkwa na ogbe ahụ ka dịkwa ka ebe ọsọ gbara maka ndị uweojii na-abịa ebe ahụ akpara ndị mmadụ.
content_934	Lee ihe nkiri a
content_934	Akụkọ ga-amasị gị
content_934	Otu ọhụrụ a kpọrọ CONUA esila na ASUU kewapụ onwe ha
content_934	Bukola Saraki akpọọla oku ka gọọmenti bulite "sexual harassment bill" ọzọ
content_934	Chimamanda Adichie bụ onye nke anọ olu ya ka ada ụda n'Afrịka
content_935	Okorocha chọro ka e weleta mmadụ ole ndị na-aga ụlọ nnọchiteanya n'ụlọomeiwu.
content_935	N'uche ya, "o nweghị ihe mmadụ atọ mere n'ụlọomeiwu otu onye agaghị emeli".
content_935	Okorocha sị na a sị ya pụọ na ya bụ ụlọomeiwu ka Naịjirịa dị mma, na ya ga-apụ.
content_935	O kwukwara na ọ dịmkpa ka Naịjirịa tiny uche na ịchọwa ụzọ ọzọ ha ga-esi kpata ego na abụghị mmanụ agbidi.
content_936	Efe Ejeba
content_936	Efe Ejeba banyere iti egwu dịka o siri kwuo mgbe ọ mechara BBNaija.
content_936	Dịka Mercy Eke (Lambo )ritere ihe ruru nde naira iri na isii n'emume Big Brother Naija nke 2019, anyi nyochara ndị ritere ụrụ na mmerị Big Brother na mbụ etu ha si eme ugbua.
content_936	Ihe emume Big Brother Naija bụ ihe na-amasị ndi Naijiria ma ndị ntoroọbịa ma ndị okenye.
content_936	O bidoro n'afọ 2006 na Naijirịa ma bụru kwa emume na-ewu ewu mgbe ọbụla emere ya.
content_936	'Lamborghini' Mercy abụrụla Ugoeze Big Brother Naija
content_936	Ọtụtụ mmadụ  merurụ ahụ nhọpụta Big Brother Naija
content_936	Gụo akụko ka i mata mbọ ụfọdụ ha na-agba ụgbụa.
content_936	Efe Ejeba
content_936	Efe Ejeba onye eji 'Based on Logistics" mara meriri emume BBNaija nke 2017. Efe bụ onye Delta steeti ma bụrụ kwa otiegwu.
content_936	Na agbanyeghị na o nwere asambodo 'Economics', ọ bụ iti egwu marịri ya.
content_936	E nyela Khafi ọsọ n'ụlọ Big Brother Naịja
content_936	Mpị Tasha na Mercy sụrụ n'ụlọ Big Brother Naija bụzi okwu akpụ n'ọnụ
content_936	Kemgbe ọ pụtara n'ụlo 'Big Brother', Efe na enyere aka n'ihe gbasara agụm akwụkwụ ọkachasị na Jọs ebe onyere ụmụ akwụkwọ oche na ihe ndị ọzọ.
content_936	Efe na enyere aka n'ihe gbara agụmakwụkwọ
content_936	O tipụtala egwu dị iche iche ma nke ọhụru ya na Ice prince tiri na nso nso a.
content_936	Ejegba ka na arụ kwa ọrụ onye obi ọma ma o tinyekwara ego ya dịka onye oji ego achụ ego n'ihe dịka Teknụzụ, Agụmakwụkwọ na Ime njem.
content_936	ma na agbape ebe esi enweta mmiri 9Bore Hole) n'ebe dị iche iche.
content_936	Miracle Ikechukwu Igbokwe
content_936	Miracle bụzi ọkwọ ụgbọelu
content_936	Miracle bụ nwa afọ owerre Imo state bụ kwa onye ọkwọ ụgbọelu.
content_936	O merịrị BBNaija (Double Wahala) n'afọ 2018.
content_936	Nwaafọ Igbo emeriela Big Brother Naija
content_936	'Aka anyị adịghi na ihe nkiri Kaffy na-eme' - Uweojii Ingland
content_936	Ihe oritere bụ ego na ngwa rụrụ nde Naịra iri anọ na ise.
content_936	Miracle kwuru na ọ ga alahachị ọmụmụ i bụ onye ọkwa ụgbọelu.
content_936	Ka ọ dị ụgbụa, Ikechukwu Igbokwe abụrụla nke ndị ọkwo ụgbọelu na-akpọ "Instrument Rated".
content_936	Uti Nwachukwu
content_936	Uti na eme ihe ejiji ụgbụ a.
content_936	Uti nwachukwu turu ugo na Big Brother Africa nke afọ  2010 nka akporo 'All Stars'.
content_936	O ritere ihe ga-abụ nde naịra iri asaa na abụọ na nari puku anọ ma agbanwe ya n'ọnu ego ugbua.
content_936	AMVCA 2018: Lee etu ndị Igbo si pụta n'ọgbọ
content_936	Tacha atachaala ụkwa jaa eze na Big Brother Naija
content_936	Nwachukwu bidoro ime ihe ejiji mgbe ọ mechara Big Brother Africa.
content_936	O bidoro ime ihe ejiji n'afọ 2011 ma tụrụ ụgo n'ime ejiji na emume 'Golden Icons Academy Movie Awards (GIAMA)' n'afọ 2012 dịka onye kacha eme ihe ejiji.
content_936	E mere emume a na mba Amerịka.
content_936	Katung Aduwak
content_936	Katung Aduwak bụ onye na-aghazị ihe ejiji.
content_936	Katung Aduwak bụ onye mbụ meriri Big Brother Nigeria nke mbụ emere n'afọ 2006.
content_936	O ritere ihe ga-abụ nde naịra iri atọ na isi, na puku narị abụọ ma agbanwe ya n'ọnụ ego ugbua.
content_936	Lee ihe ndị Igbo na-eme emume BBNaijia bụbụ tupu ha esonye
content_936	Ji na ọkụkọ, lee ụdịrị ihe ndị e ji eme nturugo na mahadum Naịjirịa
content_936	Aduwak gara mba Amerịka ebe ọ mụrụ etu esi ahazị ihe ejiji.
content_936	Ọ mechara lọta Naijirịa  mgbe ọ gụchara were hazị ụfodụ ihe ejiji nke gụnyere 'Unwanted Guests' na 'Heavens Hell'.
content_936	Karen Igbo Rakos
content_936	Karen Igho Rakos bụ onye mbụ meriri 'Big Brother' dịka nwanyị Naịjirịa na kwa nwanyị mbụ n'Afrịka n'afọ 2011.
content_936	O ritere ihe ga-abụ nde naịra iri asaa na abụọ na nari puku anọ ma agbanwe ya n'ọnu ego ugbua.
content_936	O na-eme ihe ejiji nke gunyere 'Omo Ghetto', 'Keeping my man', 'Tinsel' na ndị ọzọ.
content_936	Akụkọ ga-amasị gị
content_936	'Lamborghini' Mercy abụrụla Ugoeze Big Brother Naija
content_936	Newcastle echiela Man United 'E cheta ebewe nke mbụ n'Ịngland'
content_936	Ọgọ ukwu ndị Igbo nwere na mba
content_936	Pope Francis a ga-ekwe ka ndị 'Fada' bido lụwa nwaanyị?
content_936	Lee ihe nkiri ga-amasị gị
content_937	Gọvanọ Dave Umahi
content_937	'Madụ ekwesighị imegide mmadụ ibe ya n'ụzọ ọbụla'- Umahi
content_937	Gọvanọ Ebonyi steeti bụ Dave Umahi ekwuola na ndị nchekwa ya nwere ikike igba onye ọbụla nọchiri ụgbọ ala ya n'okporo ụzọ egbe.
content_937	O kwuputara nke a mgbe ya na ndị ụlọọrụ gọọmentị Ebonyi steeti nwere nzụkọ n'Abakiliki n'ụbọchị satụde.
content_937	Ọ bụ eziokwu na Ebonyi esoghi na Biafra?
content_937	E nyela Ebonyi Steeti ikike ịrụ ọdọụgbọelu nke ha
content_937	Umahi jiri ohere a were kọwara ndị a etu ndị mmadụ siri gbochie ụgbọala ya igafe n'okporo ụzọ dị n'Ọnịcha.
content_937	O kwuru sị na na-agbanyeghị ndị nchekwa ma ndị agha ha na ya so, ndị a achọghị ka ha gafee.
content_937	Nke a mere ka Gọvanọ Umahi nye ndị nchekwa ya iwu ka ha nwuchie ndị niile nọchiri ya ụzọ.
content_937	Ndị nchekwa nwere ikike igba onye nọchịri ụgbọala Gọvanọ egbe.
content_937	O kwuru na ọtụtụ na ime ndị a gbara ọsọ ma na ọ dị kwa otu onye agha ha napụrụ egbe ya.
content_937	Umahi kwuru na ndị nchekwa na ndị uweojii pụrụ iche na-agba mbo inwude ndị a niile.
content_937	Kedụ ebe a ga-agba Egwu Eke nke 2019?
content_937	Unu etigbula ndị unu kwesiri ịchekwa - Ndị Gọvanọ ọwụwaanywanwụ
content_937	O kwukwara na mgbe a nwụdoro ha, na a ga-akpọta ha n'Ebonyi steeti ma tụo ha nga.
content_937	Ọ bụ nke a mere ka Umahi si " imu anya abalị maka ikwa ozu ga akwụsị n' elekere iri nke abalị site ụgbụa gawa n'ihu".
content_937	Gọvanọ Umahi kwukwara na mgbe ọzọ, ndị nchekwa ya pụrụiche nwere ikike igba onye ọbụla nọchịri ya ụzọ egbe n'ihi na iwu naijirịa kwadoro ya.
content_937	O kwuru na-onye ga-anọfe elekere iri ga-enweta ikike sitere n'aka onyeisi okpouru ọchịchị ya kama ihe ọbụla mere ga-adị onye enyere ikike a n'isi.
content_937	Ọ ga kwara n'ihu kwuo sị " A chọrọ m ka agbasaa ozi a nke ọma maka na nsogbu m abụghị maka onwe m, kama ọ bụ onye nkiti na-agara onwe ya ndị a nwere ike iwakpo".
content_937	Lee akụkọ ga-amasi gị
content_937	'A ga m ahuta na ha nwetara ntaramahụhu ruru ha' - Aisha Buhari
content_937	Kedụ ka ndị meriri 'Big Brother' mbụ si eme ụgbụ a?
content_937	Buharị ga-ebupute akwụkwọ etu gọọmenti ga-esi mefu ego n'afọ na-abịanụ
content_937	'Otụtụ ndị nkuzi Unilag ekweghị anabata ụmụakwụkwọ ụnyaahụ' - Ụmụakwụkwọ
content_937	Lee ihe nkiri ga-amasị gị
content_938	Umunwaanyị Aba emeela ngagharịiwe
content_938	Ụmụnwaanyị Aba na-eme ngagharịiwe
content_938	Nke na-eme ugbua bụ na ụmụnwaanyị Aba abadola ngagharịwe maka ajọ ụzọ na enweghịọrụ ha sị na-emekpa ha ahụ.
content_938	Ụmụnwaanyị ndị a na-echetere ụwa  na ọ bụ ha bụ ụmụnwaanyị Aba eji Aba women's riot nke 1926 mara na-akpọkụ Gọvanọ Okezie ikpeazụ ka ọ bịa tinye anya na mmepe Aba.
content_938	Ụmụnwaanyị a na-ebe akwa enweghị ọrụ, akwụghị ndị ọrụ ụkwọ ọnwa, enweghị ọkụ na-ajọ ụzọ.
content_938	Ụmụnwaanyị ahụ nke ọtụtụ n'ime ha bụ ndị ahịa sị na ha anaghị ahụ ụzọ ha sị aga imeobodo egote ahịa.
content_938	Mana Gọmmentị Abịa steeti na-ebo ebubo na ndị na-eme ngaghari iwe bụ ndị egotere egote.
content_938	N'aka ọzọ, otu ụmụnwaanyị ọzọ pụtara na-akwado Gọvanọ Ikpeazu.
content_938	Onyeisiala Buharị agụpụta usoro mkpata na mmefu nke 2020
content_938	Onyeisiala Muhammadu Buhari akpọpụtala ego ndị Tarị iri na ụma asaa bụ ego ọ na-ele anya imefu maka ọrụobodo ha ga-abado n'afọ 2020.
content_938	Buhari sị na-atụrụ anya na ego a ga-abata sịte n'ire mmanụ agbidi ruru otu nde na ụma iri asatọ na isii kwa ụbọchị na ọnụego dọla iri ise na asaa.
content_938	Ọ kwụkwara na ọ bụ na ụtụisi VAT ka ya bụ usoro tubedere isi bụ nke ha ga-eji bado ọrụ na mmepe agụmakwụkwọ, ahụike nakwa ihe ndị ọzọ eji enyere ndụ aka.
content_938	Onyeisiala sị na ha jiri gụpụta akwụkwọ mkpata na mefu akụ ngwangwa bụ ka enwere ike tinyere ya n'ọrụ malite na ọnwa mba afọ 2020.
content_938	Onye ọkammụta ndị Ghana agaala izuike
content_938	Prof. Ransford Gyampo
content_938	N'ofesi e Mahadum ndị Ghana agwala ndị ọka mmụta abụọ ahụ ihe nkiri BBC gbara n'anwụ ha nọdụgọdi n'ụsọ ka ewere nyọchacha ya bụ ajọ akwa ha kpara.
content_938	Ụlọakwụkwọ ahụ dere nke a na akwọkwọ ozi ha degara ndi nta akụkọ bụ ebe ha sị na Ransford Gyampo na ọkankuzi Paul Kwame Butakor ga-abịa ịza ajụjụ maka ebubo a.
content_938	Nwaanyị mụru nwa agbalahula Usain Bolt n'ọsọ
content_938	Allyson Felix
content_938	N'egwuregwu e, nwaanyị mụrụ nwa ọnwa iri akuriela efere nrite Usain Bolt na ọsọ 4x400 mixed relay na World Atletic Championship na-akpọtụ na Doha ugbua.
content_938	Allyson Felix sị na ike a ya na-akpa bụ ihe ịtunanya dịrị ya n'onwe ya.
content_938	Gee akụkọ ndị a n'otu nkeji
content_938	Aisha Buharị chọrọ ka ataa ndị meruru ụmụakwụkwọ ahụhụ
content_938	Dịka akụkọ onye nkuzi mahadum ndị BBC gbara n'anwụ maka ịmetọ ụmụakwụkwọ na Mahadum Legos ka na-ewu, nwunye onyeisiala Aisha Buharị akatọọla agwa a dịka nke rere ure ma kwuo na ya ga-eme ihe niile onwere ike i ji hụ na ndị  dị otua nwetere ntaramahụhụ ruru ha.
content_938	'Otụtụ ndị nkuzi Unilag ekweghị anabata ụmụakwụkwọ ụnayahụ' - Ụmụakwụkwọ
content_938	Aka akparala onye nkuzi na-eme ka nwata akwụkwọ rachaa ya utu tupu o bufee ya
content_938	Okwuru na ụmụnwoke so kwa na ndị a na-emetọ ma kwụọ na ọ ga-anwa i ji hu na ndị niile emetọrọ ọtụa ga-enwe ohere ikwuputa okwu ma ndị metọrọ ha ga erite ntaramahụhụ ruru ha.
content_938	Ụgbọ kpuru ekpu
content_938	Ụgbọ mmiri kpuru ekpu
content_938	Akwa arịri na-ada dịka ụgbọ mmiri kpuru na Kirfi nke Bauchi steeti tara isi mmadụ iri atọ na asatọ .
content_938	Ọ bụ onyeisi ngalaba na-elekota obodo Kirfi bụ Alhaji Bappa, Abdu Bara Danmalikin gwara ndị ntaakụkọ nke a ma kwuo na mmadụ iri anọ banyere ụgbọ a mana nanị mmadụ abụọ ji isi ha pụta.
content_938	Mkpagbu ndị Uighur na China
content_938	Amerịka na ebo china ebubo mmegide ndị Uighur
content_938	Mba Amerịka amachiela ụlo ọrụ na ngalaba gọọmentị  rụrụ iri abụo na asatọ na mba China maka mkpagbụ ndị otu alakụba bụ Uighur(Wiga) na mba ahụ.
content_938	Ihe mmachia pụtara bụ na tupu  ngalaba ndị a azụọ ahia ọbụla n' Amerịka, gọọmentị etiti  Amerịka  ga-enyocha ma nye ha ikike izu ahia.
content_938	Syria
content_938	Ndị mba Amerịka ahapụla mpaghara ụgwụ mba Sirịa.
content_938	Donald Trump enyela iwu ka ndị agha Amerịka sịte na ogige syria na Mba Trurkey pụọ.
content_938	Otutu ndị omeiwu nke Amerịka katọro iwu a dịka ndị agha Turkey na agwado ibusa ndị otu Kurd bị na mpaghara ahu agha.
content_938	Ma cheta na ndị Kurd nyere Amerịka aka ilusa ndị otu oyi egwu ISIL ọgụ ma meria ha na mpaghara ahụ.
content_938	N'Egwuregwu
content_938	I so gbaa asọmpị egwuregwu Olimpik nke 2020 a laala na mgbuka.
content_938	Akụko ga-amasị gị
content_938	Lee ihe akụ ọnatarachi juru n'Anambra steeti
content_938	Gọọmentị Abịa state ehibela kọmitii ga-etinye anya n'ọkụ gbara n'Aba
content_938	Chimamanda Adichie bụ onye nke anọ olu ya ka ada ụda n'Afrịka
content_938	Otu ọhụrụ a kpọrọ CONUA esila na ASUU kewapụ onwe ha
content_938	Lee ihe nkiri ga-amasị gị
content_939	Ihu ọdọ ụgbọelu Akanu Ibiam
content_939	Gọọmentị etiti mechiri ọdọụgbọelu a n'ụbọchị 24 nke ọnwa Ọgọst, 2019, maka ịrụ ọrụ n'okporoụzọ ebe ụgbọelu na-agba dịka onyeisi ngalaba na-ahụ maka ọdịmma ndị mmadụ bụ Henrietta Yakubu si kwuo.
content_939	Ụfọdụ ndị ụlọomeiwu nta si ọwụwa anyanwụ akpọkuola Onyeisiala Muhammadu Buhari ka o tinye ọnụ n'okwu gbasara ọdọụgbọelu Akanu Ibiam dị n'Enugwu.
content_939	Obi adịghị ha mma etu e si kpọchie ọdọụgbọelu ahụ kamgbe izuuka isii gara aga, na-enweghị ọrụ ọbụla a na-arụ na ya.
content_939	Ndịọrụ ụgbọelu n'Enugu Airport na-ebe kpaa maka mmechi e mechiri ya
content_939	Ọ bụ eziokwu na ọrụ amalitela n'ọdọụgbọelu dị n'Enugwu?
content_939	Lee ọnọdụ ọdọụgbọelu Akanu Ibiam dị n'Enugu steeti
content_939	N'ọgbakọ ha nwere n'ụbọchị Wenezdee, ndị omeiwu a kpọrọ oku ka e mee ngwa ngwa dozie ọdọụgbọelu ahụ.
content_939	Ndị binyere aka n'akwụkwọ ahụ gụnyere Toby Okechukwu, Nkeiruka Onyejocha, Pat Oziokoja, Ofor Chukwuegbo na Amadi Dennis.
content_939	Ndị ọzọ gunyere Oke Martins, Nnaji Cornelius, Simeon Atigwe, Blessing Onuh, Uko Nkole, Darlington Nwokocha, Valentine Ayika, Francis Agbo na Benjamin Mzondu.
content_939	Nkeiruka Onyejeọcha
content_939	Ndị omeiwu ahụ gosiri mwute na kamgbe e mechiri ọdọụgbọelu ahụ, onwebeghị ndị e nyere ọrụ idozi ya.
content_939	Ha kwukwara na ọdọụgbọelu ahụ bu nke dịkarịsịrị mkpa na mpaghara ọwụwa anyanwụ nile.
content_939	'Rụchaanụ ọrụ Akwa Naịja ngwa ngwa' - Ndị omeiwu
content_939	Ha kpọkukwara ngalaba na-ahụ maka ịrụ ụzọ ka ha mee ngwangwa imezi ụzọ ndị dị n'ala Igbo iji belata ahụhụ ndị mmadụ na-ata n'ụzọ.
content_939	Cheta na gọọmentị etiti mechiri ụdọụgbọelu Akanu Ibiam kemgbe ọnwa Ọgọst maka nrụgharị ya maka onwebeghị onye ọrụ ahụru ebe ahụ maka ya bụ atụmatụ.
content_939	Akụkọ ndị ọzọ ga-amasị gị:
content_939	Anyị ga-emecha ihe niile gbasara 'budget' 2020 tupu Nọvemba agwụ - Ndị omeiwu
content_939	Lee ihe akụ ọnatarachi juru n'Anambra steeti
content_939	Ihe nkiri ga-amasị gị:
content_940	Ndị ntoroọbịa kwuru etu ha si mata ihe gbasara mmekọrịta nwoke na nwaanyị.
content_940	N'oge ugbua, ndị ọkachamara na-ekwu na ọ dị mkpa ibido n'oge kuzibere ndị ntoroọbịa maka mmekọrịta nwoke na nwaanyị.
content_940	Nke a bụ iji mee ka ha mata ọghọm dị na okoro erughị eru wara ọgọdọ.
content_940	Akụkọ ndị ọzọ ga-amasị gị:
content_941	Akụkọ dị mkpa:
content_941	Anyị nwụchiri ndị ji asambodo adigboroja - NYSC
content_941	Ngalaba na-ahụ maka ndị ji otu afọ efe ala nna ha bụ NYSC sị ha nwụchiela ụmụakwụkwọ dị iri itoolu na ise ji asabodo adịgboroja bịara ife ala nna ha.
content_941	Onyeisi  NYSC bụ Brigadier General Shaibu Ibrahim kwuru nke na wednezde n'oge ọmụmụ ihe ịnabata ndị agba ọ hụrụ.
content_941	'Anyị anaghị eziga ndị kọpa n'ụlọ ọfụfe' - NYSC
content_941	Kemi Adeosun: Ihe NYSC kwuru maka asambodo
content_941	Ọ sị na mmadụ iri isii na ise n'ime ha sị na mahadum ndị nọ na Naịjirịa ebe iri atọ si na madahum na-anọghị na Naịjirịa.
content_941	Ọ kwara arịrị maka etu ịkpụ asamboso adịgboroja si arị ibe ya elu na Naịjirịa na ọ bụ n'ihi nke a mere ha ji hiwe ọmụmụ ihe a.
content_941	Atụmatụ ga-emegide idina ụmụakwụkwọ na Madadum
content_941	Ndị ụlọomeiwu etinyela atụmatụ iwu ga-egbochi ndị nkuzi idina ụmụakwụkwọ ha na mahadum .
content_941	N'ozi osote onyeisi ndị Sịnetị bụ Ovie Omo-Agege kwuru na nyocha ọhụrụ a BBC wepụtara ga-enye aka ịkwalite ime ga atụmatụ a bụrụ iwu na Naịjirịa.
content_941	a gụpụtara iwu n'ụlọomeiwu na Wednezde, ọ bụrụ na e mee ya dịka iwu, ọ ga-ara onye nkuzi ahụ ịchọ idina nwata akwụkwọ.
content_941	Bọjetị a bụ nke ụtụ isi - Abaribe
content_941	Sịnetọ Enyinnaya Abaribe na-anọchite anya Abia South n'ụlọomeiwu akatọọla akwụkwọ mkpata na mmefu nke 2020 ma kwuo na ọ bụ bọjetị ụtụ isi.
content_941	Cheta na onyeisiala Buhari gụpụtara akwụkwọ mkpata na mmefu a ọ kpọrọ bọjetị maka mwulite akụnaụba na ọrụ n'ihu ndị ụlọomeiwu ụnyaahụ.
content_941	Ndị omeiwu Naịjirịa ekwela nkwa na ha ga-agba mbọ ihụ na ha mechara nnyocha atụmatụ nweta na mmefu ego maka afọ 2020 tupu ọnwa Nọvemba agwụ.
content_941	Benjamin Kalu bụ ọnụ na-ekwuru ụlọomeiwu nta gwara ndị ntaakụkọ nke a na ụnyaahụ.
content_941	O kwuru na ha ga-agbalị ịhụ na Bọjetị nke afọ 2020 malitere n'ọnwa Janụwarị kpọmkwem.
content_941	N'okwu ya, ụlọomeiwu ahụ ewepụtala abalị iri atọ nke ọnwa Ọktoba ruo abali ise nke ọnwa Nọvemba maka ngalaba gọọmentị dị icheiche ịbịa kọwaa etu ha ga-esi mefuo ego n'afọ 2020.
content_941	"Anyị agaghị anabata ngalaba ọbụla na-abịaghị kọwaa bọjetị ha ma Nọvemba 5 gachaa."
content_941	"Nọvemba 6 ka anyị ga-amalite ikpokọta nakwa ịhazi bọjetị ngalaba dị icheiche ruo Nọvemba 27."
content_941	Buharị ga-ebupute akwụkwọ etu gọọmenti ga-esi mefu ego n'afọ na-abịanụ
content_941	"Anyị na-atụ anya na anyị ga-emecha ihe niile gbasara Bọjetị 2020 na Nọvemba 28."
content_941	Cheta na onyeisiala Muhammadu Buhari wepụtara Bojetị 2020 n'ụbọchị Tuzde, abalị itolu nke ọnwa Nọvemba.
content_941	Bọjetị ahụ gosiri na Naịjirịa ga-emefu ego dị tarị naịra iri na ụma atọ na atọ n'afọ na-abịa abịa.
content_941	Na Turkey
content_941	Ụgbọelu agha ndị Turkey agbala ogbunigwe na mpaghara ugwu mba Syria n'ihe iwe bụ nke nwereike ibute agha n'etiti ha na ndị agha nnupuisi Kurdish.
content_941	Onyeisiala mba Turkey bụ Recep Tayyip Erdogan sị na nke a bụ iji chụsaa ndị agha Kurdish ma mee ka nchekwa dị n'ogige ahụ.
content_941	N'egwuregwu
content_941	William Troost-Ekong na-agbara ndị Udinese nke mba Italy. Nne ya bụ onye mba Netherlands ebe nna ya bu onye Akwa Ibom steeti.
content_941	Nkeji
content_941	Ihe nkiri
content_941	N'Amerịka
content_941	Onyeisiala mba Amerịka Donald Trump
content_941	Ụlọọrụ onyeisiala Donald Trump ekwuola na ha agaghị akwado nnyocha nke ndị omeiwu mba ahụ na-enyocha onyeisiala iji chutuo ya n'ọkwa.
content_941	Ha kwuru na nnyocha ahụ enweghi isi na ọdụ bịa bụrụkwa ihe na-adabaghị n'iwu mba Amerịka.
content_941	N'egwuregwu
content_941	Tammy Abraham
content_941	Ndị otu egwu bọọlụ mba Ịngland ekwekọrịtala na ha agaghị anabatazi ịkọ ọnụ agbụrụ n'asọmpị ha na-agba iji tozuo isonye n'egwuregwu Euro 2020
content_941	Tammy Abraham gwara ndị ntaakụkọ na ha kwekọrịtara na ha ga-akwụsị ịgba bọọlụ ma si n'ama egwuregwu pụọ.
content_941	Mba Ịngaland ga-ezute ndị Chek Rịpọblik n'ụbọchị Fraịde, abalị iri na otu nke ọnwa Nọvemba ma zutekwa Bulgeria ụbọchị Mọnde, abalị iri na anọ.
content_941	Akụkọ ndị ọzọ ga-amasị gị:
content_941	Lee ihe akụ ọnatarachi juru n'Anambra steeti
content_941	A kpochiela ụzọ Dkt Boniface Igbeneghu na Unilag
content_941	Ihe nkiri ga-amasị gị:
content_942	Ọtụtụ ndị gụnyere ndị ntoroọbịa na ndị okenye akọwala ebumnobi ha banyere akụkọ ndị nkuzi idina ụmụakwụkwọ ha iji nye ha akara.
content_942	N'ajụjọọnụ BBC Igbo gbara ụfọdụ ndị mmadụ, ha gbarụrụ ihu kwuo na ụdị agwa jọgburu onwe ya.
content_942	Otu nwata akwụkwọ sị n'agbanyeghi na nna ya bụ onye nkuzi na ndị nkuzi ibe ya na-akpị ya anya ka ọfọdụzie ndị nne ha ma ọ bụ nna ha na-abụghị ndị nkuzi.
content_942	Onye nke ọzọ sị n'agbanyeghi na ụmụakwụkwọ na-achụ ndị nkuzi mgbe ụfọdụ, kama na ọ dị onye nkuzi ahụ n'aka ịgbọja ụmụakwụkwọ dị etu a.
content_942	Ihe niile ha kwuru nọ n'ime ihe onyonyo a:
content_942	Akụkọ ndị ga-amasị gị:
content_943	Ndị Boko Haram ndiagha si na ha nwuchiri.
content_943	Ndị Agha Naijirịa anwuchiela Alhaji Bukar Modu e ji Modu China bụ onyeisi ọkwọ ụgbọala ndị Boko Haram.
content_943	Bukar Modu bụ onye nke iri asatọ na itolu n'ime ndị oyi egwu nke ndị agha Naijirịa deputara a na-acho achọ.
content_943	Boko Haram awakpoola Maiduguri ọzọ
content_943	Etu Boko Haram si gbuo onye ọrụ enyemaka
content_943	Ọ bụ n'ụbọchị Wenezde ka e jidere Modu na ndị Boko Haram itolu ọzọ.
content_943	Ndị Boko Haram ndị agha na-achọ
content_943	Ndị agha Naijirịa depụtara nke a n'igwe twitter ha.
content_943	Akụkọ ga-amasị gị
content_943	Malitenu ọrụ n'ọdọugbelu Enugu nke taa nke echi - Ndịomeiwu
content_943	Ụmụnwaanyị Aba emeela ngagharịiwe maka ajọ ụzọ
content_943	'Onye nọchiri ụzọ Gọvanọ n'okporo ụzọ ga-anata ntaramahụhụ' - Umahi
content_943	Lee ihe akụ ọnatarachi juru n'Anambra steeti
content_943	Ihe Nkiri ga-amasị gị
content_944	Sky B
content_944	Sky B
content_944	Onye otiegwu e ji 'Sky B' mara ekwuola na akụkọ gbasara ọnwụ ya bụ asị.
content_944	Akụkọ malitere iwu na soshal midia abalị abụọ gara aga na-ekwu na Sky B nwụrụ mgbe ọrịa obi gbuturu ya.
content_944	Ọtụtụ ụlọ ntaakụkọ a ma ama buru ya bụ akụkọ.
content_944	Egwu anọ e ji mara ndị Igbo
content_944	#ThisisNigeria: 'Agaghị m ewepụ egwu m'
content_944	Mana onye nlekọta Sky B bụ Saint Opara gwara BBC Igbo n'ekwentị n'ụbọchị Tọọzdee na akụkọ ahụ abụchaghị eziokwu.
content_944	O kwuru na Sky B nwere ọrịa obi nke buturu ya n'ụbọchị Tuzde nke mere ka e buru ya gbaga ụlọọgwụ.
content_944	Opara kwuru na mgbe e bugara ya ụlọọgwụ, "dọkịta kwuru na Sky B nwere ike ịnwụ mana o mechara gbakee."
content_944	"Ọ sila n'ụlọọgwụ laa kamgbe ụnyaahụ (Wenezde)."
content_944	Sky B dekwara ihe n'akara 'instagram' ya na-akọwa ihe mere ya.
content_944	Ọ rịọrọ ndị mmadụ ka ha kwụsị ike akụkọ maka ọnwụ ya kama ka ha kee akụkọ maka egwu ya.
content_944	Ihe Sky B dere n'akara 'instagram' ya.
content_944	Mana ọtụtụ ndị mmadụ na-ekwu na Sky B kpacha anya malite akụkọ maka ọnwụ ya.
content_944	Ha kwuru na o mere nke ahụ iji kwalite egwu ọhụrụ o tiri.
content_944	Ndị ọzọ kwuru na o mere ya ka aha ya wee wuo ewu.
content_944	Kedukwanu onye malitere asịrị a na Sky B anwụọla?
content_944	Akụkọ ga-amasị gị:
content_944	'Innoson Motors' e bunyere Mercy BBNaija ebutela ụka na soshal midia
content_944	Ndịagha Naijirịa anwụchiela otu onye Boko Haram a na-achọ kemgbe 2016
content_944	Ihe nkiri ga-amasị gị:
content_945	Ụlọomeiwu ukwu na nke nta
content_945	Ụlọomeiwu ukwu na nke nta.
content_945	Naịjirịa nwere ụlọomeiwu abụọ.
content_945	Nke ukwu bụ 'Senate' ebe nke nta bụ 'House of Representatives'.
content_945	Gọvanọ Igbo ise 'lara ezumiike nka' n'ụlọomeiwu 2019
content_945	Senate President: Onye Igbo o nwere ike ịbụ onyeisi Sịnetị?
content_945	Enwere ndị mmadụ otu narị na itoolu n'ụlọomeiwu ukwu.
content_945	Ụlọomeiwu nta nwere ndị otu narị atọ na iri isii.
content_945	Kayode Fayemi, Gọvanọ Ekiti Steeti
content_945	Mana ọtụtụ ndị na-ekwu na ọnụọgụgụ ndị na-eme iwu na Naịjiria buru nnkwu ibu.
content_945	Ha na-ekwu na ọ ga-adị mma ma a kụchapụ otu n'ime ụlọomeiwu ahụ.
content_945	N'ụbọchị Wenezde, Gọvanọ Ekiti Steeti kwuru na ọ ga-aka mma ma e wepu ụlọomeiwu sineti kpam kpam.
content_945	N'okwu ya, "Ụlọomeiwu dị mkpa bụ 'House of Reps'".
content_945	Onye ọzọ tinyere ọnụ n'okwu ahụ bụ Rochas Okorocha.
content_945	Ọ gwara BBC na mkparịtaụka na ọ ga aka mma ma ọ bụrụ naanị otu sinetọ na-anọchi anya steeti ọbụla kama atọ.
content_945	Chidi Lemchi, onye ma nke ekwe na-akụ n'ihe gbasara ọchịchị gwara BBC Igbo na ya kwadoro ka e wepu ụlọomeiwu sineti.
content_945	Lemchi kwuru na ndị ụlọomeiwu nta bụ ndị kacha mkpa n'ihi na ha na-anọchite anya ndị kacha nta n'okpuru ọchịchị niile.
content_945	Mana o kwukwara na ego a na-akwụ ndị omeiwu kwesịrị ịgbadata.
content_945	Gee ihe o kwuru n'uju ebe a:
content_945	Akụkọ ndị ọzọ ga-amasị gị:
content_945	'Innoson Motors' e bunyere Mercy BBNaija ebutela ụka na soshal midia
content_945	Ndịagha Naijirịa anwụchiela otu onye Boko Haram a na-achọ kemgbe 2016
content_945	Adị m ndụ, anwụbeghị m - 'Sky B'
content_945	Ihe nkiri ga-amasị gị:
content_946	Onyeisi otu ụmụnwanyị 'Women for change initiative and Equity Organisation'
content_946	Jane Ogbuata bụ onyeisi otu ụmụnwanyị a kpọrọ 'Women for Change Initiative', bụ ndị mere ngagharịiwe n'ụbọchị Mọnde, agwala BBC Igbo na awakporo ụlọakụ ya n'Aba n'ehihie Tọzde.
content_946	O buruụzọ gwa BBC Igbo na ndị otu ndọrọndọrọ PDP nakwa ndị gọọmentị Abia steeti na-eyizi ya egwu nke ukwu.
content_946	Ọ gwara BBC Igbo na nke a malitere kamgbe ha mechara ngagharịiwe ahụ.
content_946	O kwuru sị "Kamgbe abalị abụo gara aga, ehibeghị m n'ụlo m."
content_946	"E nwere ndị ji ụgboala ojii bia nọrọ n'ihu ọdụahia m n'Ikotekpene road, Ogbor hill, Aba."
content_946	Gọọmenti Abia state emeela nzacha na mkpopu n'Abia Poly
content_946	Ụmụnwaanyị Aba emeela ngagharịiwe maka ajọ ụzọ
content_946	Nke a na-abịa dịka Kọmishọna na-ahụ maka mgbasa ozi Abia steeti bụ John Okiyi kwuru na a kwụru ụmunwaanyị ndi ahụ mere ngagharịiwe ụgwọ.
content_946	Mana Jane Ogbuata kwuru na ọnweghi onye kwụru ha ụgwọ ma ncha.
content_946	O kwukwara na onweghị otu ọbụla ha na ha na-arụkọ
content_946	"Ihe kacha kpalie mmụọ m bụ mgbe onye otu anyi bi na Ngwa Road ime na-eme, mana maka ụzo ọjọọ, nwaanyị ahụ nwụru tupu a kpọga ya ụlọ ọgwụ."
content_946	Ndị otu 'Women for change initiative and Equity Organisation'
content_946	Ogbuata kwuru na "Gọọmentị  rụo ụzo, ụmunwaanyi ahu ụzo gaa ahia, ụmụ anyị a gaa akwụkwọ, ndị mmadụ enwee ike bata Aba zụo ahia."
content_946	O kọwara na ọ bụ ikike ha n'ọchichi onyekwuoucheya ime ngagharị iwe.
content_946	Jane Ogbuata kwuru na ha anaghi ezo onwe ha ezo.
content_946	Okezie Ikpeazu o ji ndị ọrụ gọọmentị Abia state ụgwọ akwụ akwụ?
content_946	O nweghi ngagharịiwe ndị ọrụ chọrọ ime n'Abia State - Obigwe
content_946	O kwuru na aha otu ha bụ 'Women for change initiative and Equity Organisation' na ha na-enwe nzụkọ ha na 'CS park'.
content_946	Ọgbuata kowara na ha nwere uwe ha na-eyi dịka otu, kama mmadụ niile bụ ndị otu ha na-aga ahia azuta nke ya.
content_946	Gịnị ka PDP kwuru?
content_946	Mgbe BBC kpọtụụrụ onyeisi ndị PDP n'Ukwa East  bụ Okechi Nwohu onye kwuru na ebubo na ndị PDP na eyi Jane Ogbuata bụ asi.
content_946	O kwuru na ọchịchị Gọvanọ Okezie Ikpeazu agaghi eme ihe dị etu ahụ.
content_946	Abia steeti abụghị ọchịchị tigbuo zọgbuo nweghi
content_946	Kọmishọna mgbasa ozi bụ John Okiyi ekwuokwala na 'Gọmenti Abia enweghi efe ịchụgharị onye ọbụla'.
content_946	Ọ zị na Gọvanọ Okezie Ikpeazu enweghi efe tigbuo zọgbuo."Ndị ahụ bụ ndị azụrụ azụ" -John Okiyi, Kọmishọna na-ahụ maka mgbasa ozi n'Abia steeti kwuru
content_946	Mana kọmishọna mgbasa ozi bụ John Okiyi gwara BBC Igbo na ụmụnwanyị ruru otu narị ndị mere ngagharịiwe bụ ụmunwaanyị ndị otu ọzọ kwụrụ ụgwọ ka ha mee ngagharịiwe megide Gọvanọ Ikpeazu.
content_946	Mazi John Okiyi kwuru na ọ bụ otu nwaanyị ọ kpọro 'Madam Jane' bidoro n'ịzụụka atọ gaara aga acho ụmunwanyi ọ ga akwụ ụgwọ ka ha soro ya mee ngagharịiwe.
content_946	O kwukwara na ọ ma ndị ha na madam Jane soro kpaa nkata a.
content_946	Okeiyi kwuru maka ihe onyonyo gosiri ebe ụmụnwanyị a na-anara ego n'ihu ụlọ 'Madam Jane'.
content_946	Ndị nkuzi Abia Steeti ha ka nọ n'abụbụọrụ?
content_946	Okezie Ikpeazu o ji ndị ọrụ gọọmentị Abia state ụgwọ akwụ akwụ?
content_946	Kama mgbe BBC lere ya bụ ihe onyonyo, e gosighi ebe ụmụnwaanyị a na-anara ego.
content_946	Ihe onyonyo ahụ gosiri ebe ha na-edebanye aha ha n'akwụkwọ.
content_946	Mazị okiyi kwukwara na ụmụnwanyi ọzo ndị ruru narị atọ hụru nkata ọjọọ ndịa mere ngagharịiwe kpara wee pụta mee ngagharịiwe nke imegide ihe Mazi okiyi kpọrọ nkata imegide gọomentị gọvanọ Abia seeti.
content_946	Maka iji ụgwọ
content_946	Mazi John Okeiyi kwuru na onweghi onye na-arụrụ gọọmentị Abia steeti ọrụ e ji ụgwọ.
content_946	O kwukwara na ọ bụghị gọọmentị Abia steeti ka ọ dịrị ịkwụ ndị Abia steeti Politeknịk (AbiaPoly) na ndị ụlọọgwu mmụta nke Mahadụm Abia steeti ụgwọ (ABSTH).
content_946	Gee akụkọ ga-amasị gị
content_946	Ekpochiela ụzọ onye nkuzi Unilag
content_946	Malitenu ọrụ n'ọdọugbelu Enugu nke taa nke echi - Ndịomeiwu
content_946	'Onye nọchiri ụzọ Gọvanọ n'okporo ụzọ ga-anata ntaramahụhụ' - Umahi
content_946	Lee ihe akụ ọnatarachi juru n'Anambra steeti
content_947	Abia State University
content_947	Ngalaba ụlọomeiwu Abia steeti na-ahụ maka agumakwụkwọ edepụtala nchọpụta ha maka ego gọọmenti Abia steeti ji mahadum nke steeti e ji ABSU mara.
content_947	Onye n'ahu maka mgbasa ozi na ntaakụkọ nke ndị ụlọomeiwu Abia steeti bụ Jude Ndukwe kwuru na ihe ha nyochapụtara gosiri na gọọmentị Abia steeti ji mahadum ahụ ụgwọ enyemaka ha kwesiri inye ha kwa ọnwa.
content_947	Lee ọtụtụ ihe akụ ọnatarachi juputara n'Abia State nke nwere ike ime ha ọgaranya
content_947	Gọọmenti Abia state emeela nzacha na mkpopu n'Abia Poly
content_947	Ụgwọ a bụ ego ndị gọọmenti steeti na enye ụfọdụ ngalaba nke gunyere mahadum iji kwado ha.
content_947	Ndukwe kwuru na gọọmentị jị mahadụm ahụ ụgwọ a ọnwa ole na ole.
content_947	Ka o di ugbu a, ndi ụlo omeiwu ga-enwe nzuko ebe ha ga atule ụgwo a eji ụlọ akwụkwọ ahụ.
content_947	'Anyị akwapịaghị ụlọ oriri ndị ahụ maka akwụnakwụna'
content_947	O nweghi ngagharịiwe ndị ọrụ chọrọ ime n'Abia State - Obigwe
content_947	O kwuru na ihe nwere ike ime ma ha mechaa nnyocha ha gunyere:
content_947	1) Ha ga-akpọ  Kọmishọna na-ahu maka agumakwụkwọ ka ọ kọwaa ihe mere ha ji jiri mahadum a ụgwọ.
content_947	2) Ha nwekwara ike inye ikike ka gọmenti steeti kwụo ụgwo a niile.
content_947	4) Ha nwekwara ike itụnye aro ka ewetuo ụgwọ enyemaka a, ka gọọmentị steeti nwee ike ịkwụ ya.
content_947	Ahọpụtabeghị ndị ga-arụ ọrụ dịka ndị komishọna n'Abia steeti.
content_947	Gụo akụkọ ga-amasị gị
content_947	'Innoson Motors' e bunyere Mercy BBNaija ebutela ụka na soshal midia
content_947	A kwụrụ ụmụnwaanyị mere ngagharịiwe n'Aba ụgwọ - John Okiyi
content_947	Adị m ndụ, anwụbeghị m - 'Sky B'
content_947	Ihe nkiri ga-amasị gị:
content_948	Nwaada rịaburu ọrịa obi ịdamba kọwara ihe butere ọrịa a nakwa ihe ndị ọ hụrụ n'ime ọnọdụ a obi ịdamba.
content_948	O kwuru na ọ nweghi ike ịkọwa ihe kpatara obi ji na-ada ya mba ma ọ bụrụ na a jụọ ya.
content_948	Nwaada gara n'ihu kwuo na nke a mere o ji chee na igbu onwe ya kaara ya mma.
content_948	Ọ dọkwara ndị mmadụ nwere obi ịdamba aka na ntị ka ha gaa n'ụlọọgwụ iji nyere onwe ha aka.
content_948	Akụkọ ndị ga-amasị gị:
content_949	Akụkọ dị mkpa:
content_949	Mahadum Rivas Steeti akara ekwentị maka mkpesa
content_949	Ọkammụta Opuenebo Binya Owei
content_949	Mahadum Rivas Steeti dị mbụ nwee ukporo iwu ụmụakwụkwọ ga-eji mee mkpesa banyere nke a mana ụjọ anaghị ekwe ha mee ya.
content_949	Mahadum Rivas Steeti ewepụtala akara ekwentị ebe ụmụakwụkwọ ga-eme mkpesa maka ndị nkuzi na-achọ idina ha.
content_949	Nke a na-abịa n'ime ụbọchị atọ BBC wepụtara akụkọ maka nyocha ndị nkuzi mahadum na-edina ụmụakwụkwọ na mpaghara Afrịka (Mahadum Legọs na Gana).
content_949	Onye nkuzi Unilag na-enye ụmụakwụkwọ nsogbu iji dinaa ha amala n'ọnya
content_949	A kpochiela ụzọ Dkt Boniface Igbeneghu na Unilag
content_949	Onye na-arụ ọrụ dịka onyeisi mahadum a bụ Ọkammụta Opuenebo Binya Owei gwara BBC na ọ bụ ka ụmụakwụkwọ nwee ike ịkpọpụta ndị nkuzi na-akpa ụdị arụ a.
content_949	Ọ sị na ihe mere o ji bụrụ ihe nzuzo bụ ka ụmụakwụkwọ ghara ịtụ ụjọ ihe ga-eme ha ma ha kpọọ onye nkuzi aha.
content_949	Mahadum a so na dị a kpọrọ aha na soshal midia ka e nyocha ndị nkuzi ha maka idina ụmụakwụkwọ.
content_949	Buhari na Jonathan Zutere n'Aso Rock taa:
content_949	Ihụkwara Foto Onyeisiala Muhammadu Buhari na Goodluck Jonathan ebe ha na-ekwe n'aka na-achị ọchị n'Asọ Rock.
content_949	Nke a mere mgbe Jonathan bụbu onyeisiala Naịjirịa nyefere Buharị ọchịchị n'aka gara n'isi ọchịchị Naịjirịa dị n'Abuja.
content_949	O nweghi onye mara ihe bụ isi mkparịtaụka ime ụlọ ha mere were nkeji iri dịka Jonathan.
content_949	Nke a butere ọtụtụ okwu na soshal midia nke otu onye na Facebook sị na 'ọ dịka Jonathan ọ chọwala ịbanye APC'.
content_949	Na Sudan
content_949	Nwada Neemat Abdulllah abụrụla onyeisi ọkaikpe nwaanyị mbụ na Sudan
content_949	Ọ dịla anya ọtụtụ mmadụ na-achọ ka e nyekwuo ụmụnwaanyị ọkwa dị elu na mba ahụ.
content_949	Nkeji
content_949	Ihe nkiri
content_949	'Innoson Motors' e bunyere Mercy BBNaija ebutela ụka na soshal midia
content_949	Ụgbọala Innoson Motors BBNaịja bunyere Mercy
content_949	Dịka Mercy Eke, onye e ji Lamborghini wee mara nwetachara mmeri n'egwuregwu Big Brother Naija, okwu gbasara ihe nrite e nyere ya ka na-ewu na sosha midia.
content_949	Mercy ritere ego dị nde naịra iri atọ na ihe nrite ndị ọzọ ọnụ ego ha ga-erukwa nde naịra iri atọ.
content_949	Otu n'ime ihe nrite ndị a bụ ụgbọala Innoson Motors.
content_949	'Lamborghini' Mercy abụrụla Ugoeze Big Brother Naija
content_949	Mpị Tasha na Mercy sụrụ n'ụlọ Big Brother Naija bụzi okwu akpụ n'ọnụ
content_949	Tacha atachaala ụkwa jaa eze na Big Brother Naija
content_949	Mana otu onye a ma ama na soshal midia bụ Tunde Ednot kwuru na Innoson Motors e bunyere Mercy ekwesighị ekwesị.
content_949	Ednut kwuru na ya che na a ga-ebunye Mercy ụgbọala 'G-wagon' maọbụ 'Range'.
content_949	Mana Ednut mechara wepu ihe ahụ o dere n'akara 'intsgram' ya.
content_949	Ọtụtụ ndị mmadụ katọrọ ihe ahụ Ednut kwuru.
content_949	Ha sịrị na ọ magburu onwe ya bụ ụgbọala Innoson Motors e bunyere Mercy n'ihi na ọ ga-enye aka ịịkwalite ụgbọala a rụrụ na Naịjirịa.
content_949	Mana ụfọdụ na-ekwu na ụgbọala ahụ erughị nde naịra iri abụọ na ise bụ ego ole ndị BBNaija kwuru na ha zụrụ ya.
content_949	Lee ihe ụfọdụ ndị mmadụ kwuru:
content_949	@DrJoeAbah kwuru na ọ zụrụ ụgbọala Innoson n'ihi na ọ dị mma.
content_949	@realVirusMedia kwuru na ọdịghị ya ka ụgbọala ahụ e bunyere Mercy eruru ego ole e kwuru na a zụrụ ya.
content_949	@youngsam_my kwuru na ụgbọala Innoson Motors zuru ka e mee.
content_949	Ụlọọrụ Innoson Motors tinyekwara ọnụ n'okwu ahụ.
content_949	He kwuru na ha na-agba mbọ ịkawanye mma dị oge na-aga.
content_949	N'akụkọ ọzọ
content_949	Dịka BBC gbachara ndị nkuzi mahadum na-achọ idina ụmụakwụkwọ ụmụnwanyị n'anwụ, ụlọomeiwu ukwu Naịjirịa amalitela itule iwu ọhụrụ ga-eme ka onye ọbụla mere ụdị omume ahụ ọzọ gaa nga afọ ise.
content_949	Onye na-akwado iwu a bụ Ovie Omo-Agege onye bụ osote onyeisi Senate ma bụrụkwa sịnetọ na-anọchite anya Delta Central n'ụlọomeiwu ukwu.
content_949	N'ofesi
content_949	Nabil Karoui na-ekele ndị nkwado ya
content_949	Ụlọikpe na mba Tunisia atọhapụla Nabil Karoui bụ onye so azọ ọkwa onyeisiala na ntuliaka a ga-eme na mba ahụ ụbọchị ụka.
content_949	Karoui nobu na mkpọrọ n'ihi ebubo nrụrụaka na iji aghụghọ zere ịtụ ụtụisi, mana ọ na-ekwusi ike na aka ya dị ọcha.
content_949	N'egwuregwu
content_949	Aha a na-akpọ ndị otu egwu bọọlụ Naịjirịa na-erubeghị afọ iri na-asaa bụ 'Golden Eaglets'.
content_949	Ndị otu egwu bọọlụ Naịjiria na-erubeghị afọ iri na asaa agawala mba Brazil iji sonye n'asọmpi iko mba ụwa maka ndị na-erubeghị afọ iri na asaa.
content_949	Asọmpi a ga-ebiri ọkụ bido n'abalị iri abụọ na isii nke ọnwa Ọktoba ruo abalị iri na asaaa nke ọnwa Novemba.
content_949	Naịjiria nọ n'otu B n'asọmpi nke afọ a
content_949	Naịjirịa abuola iko mba ụwa ndị na-erubeghị afọ iri na asaa ugboro ise.
content_949	Ha gunyere nke afọ 1985, 1993, 2007, 2013, na 2015.
content_949	Naịjirịa, Họngarị, Ekuadọ na Ọstrelia nọ n'ọtu B n'asọmpi nke afọ a.
content_949	Akụkọ ndị ọzọ ga-amasị gị:
content_949	Ndịagha Naijirịa anwụchiela otu onye Boko Haram a na-achọ kemgbe 2016
content_949	Malitenu ọrụ n'ọdọugbelu Enugu nke taa nke echi - Ndịomeiwu
content_949	Ihe ise gbara ọkpụrụkpụ gbasara budget 2020
content_949	Ihe nkiri ga-amasị gị:
content_950	Sadiya Umar Farouq
content_950	Dịka ka akụko na efeghari na Sadiya Umar Farouq na onyeisiala ga-agba akwụkwọ taa.
content_950	BBC jụrụ onye enyemaka ya ma eziokwu o dị n'akụkọ a .
content_950	Ọ gwara BBC na akụkọ ahụ bụ ezigbote asi.
content_950	Kedu Onye bụ Sadiya Umar Farouq?
content_950	Sadiya Umar Farouq bụ Mịnista na-ahụ maka ihe gbasara mmadụ, ọrụ gbata gbata na mmekọrịta madụ na ibe ya.
content_950	Bekee kpọrọ ngalaba ahụ 'Ministry of Humanitarian Affairs, Disaster Management and Social Development'.
content_950	Nke a bụ otu n'ime ndị ngalaba onyeisiala Muhammadu Buharị kewapụtara ọhụrụ n'afọ a.
content_950	Ụmụnwanyị asaa nwetara ọkwa minista
content_950	Ogah, Ikeazor na Nwajiuba ketara ngwupụta ihe dị n' ala, gburugburu nakwa agụmakwụkwọ
content_950	A mụrụ Sadiya Umar Farouq na Nọvemba 5, 1974.
content_950	Ọ bụ onye Zamfara steeti n'okpuru ọchịchị Zurmi dị na mpaghara ugwu nke Naijirịa.
content_950	Ọ gara akwụkwọ Sekọndịrị na 'Federal Girls college' nke dị na Gusau, Zamfara steeti.
content_950	Ọ nwere asambodo "Business Administration" na mahadum nke Ahmadu Bello Zaria, Kaduna Steeti.
content_950	O nwekwara asambodo osote ọkammụta na "International Affairs and Diplomacy" ma tinyekwa nke "Business Administration" (MBA) sitere na Mahadum Ahmadu Bello.
content_950	Farouq bụbu onyeisi ngalaba na-elekọta ndị gbatara ọsọ ndụ na Naịjirịa nakwa ndị enwghị ebe obibi n'ihi agha maọbụ ihe ndapụta.
content_950	Ọ ruburu ọrụ dịka onye ojide ego ndị 'All Progressive Congress' site n'Ọnwa Jun 2013 ruo Jun 2014.
content_950	O sokwa na ngalaba nke APC hụrụ maka nhọpụta Buharị dịka ọnyeisiala Naijirịa.
content_950	Farouq bụkwa onye ojide ego otu ndọrọndọrọ ọchịchị 'Congress for Progressive Change' ebe Buhari nọ zọọ ọkwa onyeisiala n'afọ 2011.
content_950	Akụkọ ga-amasị gị
content_950	Mahadum Rivers enyela ụmụakwụkwọ akara ekwentị maka mkpesa ndị na-edina ha
content_950	A wakpoola ụlọahịa m n'Aba - Jane Ogbuata
content_950	Ọ ga aka mma ma akụchapụ ụlọomeiwu Senate?
content_950	Ndịagha Naijirịa anwụchiela otu onye Boko Haram a na-achọ kemgbe 2016
content_951	Egbe a natara ndị omekome na Kadụna Steeti.
content_951	Ndị agha Naịjirịa anya na-acha ọkụ bụ ndị 'Operation Thunder Strike' azọpụtala ụmụakwụkwo atọrọ ma memila ndị ntọrọ tọrọ ha.
content_951	Ụmụakwụkwọ a bụ ndị na-agụ na 'Government Day secondary school' Gwagwada nke dị n'okpuruọchịchị Chikun na-aga akwụkwo n'ụbọchị Tụzde mgbe ndị ntọrọ a tọrọ ha.
content_951	Boko Haram sị ka akwụọ N100m n'isi Abraham Amuta
content_951	Ndị ntọrị anwụrụla ụmụakwụkwọ isii na Kaduna
content_951	Ndịagha a na-eme ngagharị nchekwa okporoụzọ mgbe ha nwetere ozi na ndi omekome na-awakpo ndi mmadụ n'okporoụzọ Abụja - Kaduna.
content_951	Ndịagha egbughị oge dịka ha wakporo ndị ntọrọ a ma gbuo otu n'ime ha ebe ndi ọzo jị ọnya mgbọ egbe gbaba n'ime ọhia.
content_951	Etu a ga ha siri were zọpụta ụmụ akwụkwo isii ndia nille ma naputa ndi omekome a otu egbe 'AK-47', mgbo egbe pụrụiche asaa nke "7.62mm" na egbe 'Pump action' na mgbọ iri so ya.
content_951	Egbe a natara ndị omekome na Kadụna Steeti.
content_951	Ndiagha a gara n'ihu chebiri ndị ntọro a na Soho Gaya nke dị na okpuru ọchichị Chikun n'ihe dịka elekere nke iri n'ụtụtụ.
content_951	Nchebiri ndiagha mụtara mkpụru dika ha gburu otu onye omekaome a ma natakwa ha otu egbe rifụl, gbụo ndị omekaome abụọ ma natakwa ha egbe AK 47 abụọ, otu egbe 'Pump action' na mkpo mgbo egbe atọ.
content_951	Ndị ntọrị anwụrụla ụmụakwụkwọ isii na Kaduna
content_951	Nwaanyị dị ime so na mmadụ ise a tọrọ na Kaduna
content_951	Meria kpalịri mụọ ndịagha, ebe onyeisi ndịagha nke 'Commanding Division 1' bụ Major General Faruk Yahaya toro ha ma gbaa ha ume ka ha jisie ike memilaa ndị omekome niile no na mpaghara ahụ.
content_951	Dịka ọ dị ụgbụa, ndịagha Naịjirịa ka na-achọ ndị ntọ na ndị omekaome n'ime ọhia nke dị na mpaghara ebe ha wakporo ndị ntọrị a.
content_951	Akụkọ ga-amasị gị
content_951	Mụ na Buhari? Nke a bụ asịrị
content_951	A wakpoola ụlọahịa m n'Aba - Jane Ogbuata
content_951	Mahadum Rivers enyela ụmụakwụkwọ akara ekwentị maka mkpesa ndị na-edina ha
content_951	Ndịagha Naijirịa anwụchiela otu onye Boko Haram a na-achọ kemgbe 2016
content_951	Ihe nkiri ga-amasị gị
content_952	Regina Daniels
content_952	Regina Daniels
content_952	Ndị a ma ama nke pụtara "celebrities" na Bekee na-ebi ndụ dị iche na nke mụ na gị.
content_952	Ya mere na dịka izuụka a na-abịa na njedebe anyị ga-eme ngụkọ gbasara ha.
content_952	Ọgọ ukwu ndị Igbo nwere na mba
content_952	E nyela Khafi ọsọ n'ụlọ Big Brother Naịja
content_952	Ngụkọ ga-agụnye ihe mere ha bụ ndị a ma ama na ihe ha mere. Chee aka ghọrọ ya
content_952	1. Ụbọchị ncheta ọmụmụ Kelechi Ihenacho
content_952	2. Iyke Cindy na Elo nke #BBNaija bịara n'ụlọọrụ BBC
content_952	3 Rita Dominic n'ekike jioji pụrụiche
content_952	4. Phyno na-enye ekele maka afo ọhụrụ ya
content_952	5. John Mikel Obi na ụtọndụ ya na-enweta onwe ha
content_952	6. Nne Charly Boy nwụrụ
content_952	7. Otiegwu Sky B a nwụrụ ka ọ dị ndụ?
content_952	8. Regina Daniels chetara ụbọchị ọmụmụ ya
content_953	Akụkọ dị mkpa:
content_953	Ụgwọ anyị ji Rohr bụ naanị otu ọnwa:
content_953	Gernot Rohr onye nkuzi Super Eagles
content_953	Otu na-ahụ maka egwuregwu bọọlụ na Naịjirịa bụ 'Nigerian Football Federation' ekwuola na ha ji onye nchịkọta ndị Super Eagles bụ Gernot Rohr ụgwọ otu ọnwa (Seputemba).
content_953	N'ozi si n'akara twitter ha pụta sị na ọ bụ naanị ọbụghị ụgwọ ọnwa atọ dịka akụkọ na-efegharị si kwuo.
content_953	Nne Gernot Rohr alaala mmụọ
content_953	Burundi na Madagascar bụ elelia nwa ite - Gernot Rohr
content_953	Otu NFF gara n'ihu kwuo na ha na-agba mbọ ịhụ na a kwụrụ Gernot Rohr ụgwọ a n'egbughi oge
content_953	'Anyị chọrọ iwu kajara akaja make ikpuchi ụmụnwaanyị'
content_953	Onyeisiala Muhammadu Buhari sị na Naịjirịa chọrọ iwu siri ike iji megide mmegbu na mwakpo ụmụnwaanyị na ala.
content_953	Onyeisiala Buhari kwuru nke a n'ime ụbọchị anọ BBC wepụtara akụkọ nyocha gosiri ndị nkuzi na mpaghara Afrịka na-achọ idina ụmụakwụkwọ.
content_953	A kpochiela ụzọ Dkt Boniface Igbeneghu na Unilag
content_953	Buhari nyere ndị ọrụ nchekwa nakwa ndịisi ụlọakwụkwọ ndụmọdụ ka ha gbaa mbọ hụ na a tara ndị na-awakpo ụmụnwaanyị ahụhụ dịrị ha.
content_953	Ọ sịrị ka ndị mmadụ ghara ịkọ ndị a wakporo ọnụ ma ọ bụ ime ha ihe ihere nakwa ka ezinaụlọ ndị a kwupụta ụdị ọnọdụ a.
content_953	Nke a bụ okwu mbụ Buhari na-ekwu banyere ụdị ọnọdụ a.
content_953	Nobel Peace Prize nke afọ 2019
content_953	E chiela Abiy Ahmad bụ Praịm mịnịsta mba Ethiopia eze udo nke mbụ dịka o turuugo nrite Nobel Peace Price nke afọ 2019
content_953	Echichi a bụ maka mbọ ọ gbara n'ime udo n'etiti mba Ethiopa na Eritrea n'ime ọgbaghaara ruru afọ iri abụọ.
content_953	Nkeji
content_953	Kpochapụ mpụ na ohi n'Anambra Steeti
content_953	Gọvanọ Willie Obiano na onyeisi ndị uweojii bụ Mohammed Abubakar
content_953	Aka na-achị Anambra Steeti bụ Willie Obiano adọọla ndị ekperima aka na ntị ka ha gbaara steeti ahụ ọsọ.
content_953	Obiano kwuru nke a oge o mepere atụmatụ 'Operation kpochapụ nke abụọ n'ụbọchị Fraịdee.
content_953	O kwuru na oge agaala mgbe ndị abalịdịehwu na ndị omekome ji Anambara mere ebe obibi.
content_953	'Ndị omekome chegharịa ma ọ bụ si Anambra pụọ" John Abang CP Anambra steeti
content_953	AGịnị mere Anambra ji bụrụ ọkaibe na mwulite obodo?
content_953	Iji mepee ya bụ atụmatụ, Obiano bunyere ndị uweojii ụgbọala dị otu narị na iri n'otu (111).
content_953	Ụfọdụ n'ime ụgbọala ndị ahụ bụ nke Innoson Motors mepụtara ebe ụfọdụ si ofesi.
content_953	Ụgbọala Gọvanọ Obiano bunyere ndị uweojii
content_953	Obiano kwukwara na etinyela igwe ose foto Bekee kpọrọ CCTV na mpaghara dị iche iche na Ọnịcha, Ọka nakwa Nnewi.
content_953	N'okwu ya, "igwe ose foto ndị na-ahụ ụzọ ruo ihe karịrị ama egwuregwu bọọlụ anọ".
content_953	"CCTV ndị ahụ nwekwara ike iseta mmadụ ma n'ime abali."
content_953	"Ụgbọala ndị ahụ nwekwara akụrụngwa dị icheiche n'ime ha nke ga-enye aka inwude ndị ekperima n'otu ntabi anya."
content_953	Buhari ekeleela onyeisiala mba Ethiopia
content_953	Onyeisiala Muhammadu buhari eburula ụkpa ekele bugara onyeisiala mba Ethiopia bụ Abiy Ahmed.
content_953	Nke a bụ maka nzere  'Nobel Peace prize' bụ nke e nyere Ahmed n'ụbọchị Fraịdee
content_953	Ahmed ritere nzere a n'ihi mkpezi udo o wetara n'etiti mba Ethiopia na Eritrea.
content_953	Buhari kwuru na ọ ga-amagbu onwe ya ma mba Afrịka niile bụrụ ndị na-achọ maka udo.
content_953	Naịjirịa na P&ID
content_953	Abubakar Malami, ọkaiwu ukwu nke gọọmentị etiti.
content_953	Gọọmentị etiti akwụọla ụlọọrụ P&ID ego dị pound puku narị abụọ na puku iri ise (£250,000) dịka ụlọikpe na London si nye iwu.
content_953	Mana onye ọkaiwu nke Naịjirịa bụ Dayo Akpata gwara ndị ntaakụkọ na a ga-akwụghachi Naịjirịa ego ahụ ma ha merie ya bụ ikpe.
content_953	Nigeria na ụlọọrụ P&ID agala ikpe udo na UK
content_953	Naịjirịa ka na-agba lịkalịka ịtụgharị ikpe ekpebiri na London n'oge gara aga nke na-ekwu ka ha kwụọ ụlọọrụ P&ID ijeri dọla itoolu na ụma isii n'ihi nnupu isi na nkwekọrịta ha nwere n'afọ 2010.
content_953	Na Liberia
content_953	Onyeisiala Liberia bú George Weah
content_953	Ndị uweojii mba Liberia emechiela ụlọọrụ ntaakụkọ redio a kpọrọ roots FM n'ike n'ihi ebubo na ha enweghị akwụkwọ ikike.
content_953	Ndị nwe ụlọọrụ ahụ kwuru na ha nwere akwụkwọ ikike kama na mmechi ahụ bụ maka na ha na-akatọ ọchịchị aka ike onyeisiala George Weah.
content_953	Belgium alaferela
content_953	Lukaku enyela goolu anọ n'asọmpi atọ ọ gbaara ndị Beljum
content_953	Mba Belgium ji ọkpụ goolu itoolu wee supee SanMarino n'asọmpi ha gbara ụnyaahụ iji bụrụ ndị mbụ tozuru oke isonye na egwuregwu Euro 2020.
content_953	Romelu Lukaku nyere goolu abụọ n'asọmpi ahụ, ebe ndị ọzọ dịka Christian Benteke nakwa Nacer Chadli nyekwara goolu.
content_953	Ịngland na Check Repọblik ga-ezute n'abali taa.
content_953	Akụkọ ndị ọzọ ga-amasị gị:
content_953	Ọfala ga-amalite n'uju taa
content_953	Onye bụ Sadiya Umar Farouq?
content_953	A wakpoola ụlọahịa m n'Aba - Jane Ogbuata
content_954	Ebe a na-amịpụta mmanụ agbidi
content_954	Mpaghara ugwu Naịjirịa esorola na mpaghara na-emepụta mmanụ agbidi.
content_954	Ụlọọrụ na-ahụ maka mmepụta mmanụ agbidi na Naịjirịa bụ 'Nigeria National Petroleum Corporation' kwuru na ha ahụla mmanụ agbidi na mpaghara ahụ.
content_954	Naijiria kachasị atụbata mmanụ n'ụwa
content_954	'Anyị nwere mmanụ ụgbọala ga-ezuru unu ' - NNPC
content_954	Ha kọwapụtara nke a n'akwụkwọ ozi nke ha wepụtara na mgbede Fraịde.
content_954	Ebe a chọtara mmanụ ahụ bụ na osimiri Kolmani nke dị na Gongola Basin, na mpaghara ọwụwa anyanwụ ugwu nke Bekee kpọrọ 'North East'.
content_954	Dịka akwụkwọ ozi ahụ si kwuo, ọbụ n'abalị iri nke ọnwa Ọktoba ka ndị ọrụ NNPC gwupuru ụmị ebe a hụrụ mmanụ agbidi ahụ nakwa ikuku gaasị.
content_954	Onye binyere aka n'akwụkwọ ozi ahụ bu Samson Makoji, onye isi ngalaba na-ahụ maka mmekọrịta NNPC na ndị ọha obodo.
content_954	Mele Kolo Kyari bụ onyeisi ụlọọrụ NNPC
content_954	Makoji kwuru na ụmị ahụ ha gwupuru nwekwara nke Bekee kpọrọ 'condesate' na 'light sweet oịl'.
content_954	A na-emezi nnyocha ugbua iji chọpụta ole mmanụ dị n'ụmị ahụ ha, ma ọ ga-erukwa nke a ga-ere ere n'ahịa.
content_954	Akụkọ ndị ọzọ ga-amasị gị:
content_954	Mụ na Buhari? Nke a bụ asịrị
content_954	Gịnị ka ndị a ma ama mere n'izu a?
content_954	Azọpụtala ụmụakwụkwọ ndị ntọ tọrọ na Kaduna steeti
content_955	Bisi Fayemi
content_955	Nwunye Gọvanọ Ekiti steeti bụ Bisi Fayemi so na ndị na-akwado iwu ọhụrụ a
content_955	Ụlọomeiwu n'Ekiti steeti na-atule iwu ọhụrụ ha chọrọ iwepụta iji gbochie oke mwakpo ụmụnwaanyị na mmetọ ụmụntakịrị.
content_955	Iwu a na-ekwu na onye ọbụla a mara ikpe gbasara mwakpo na mmetọ ụmụnwaanyị, a ga-apị ya amụ.
content_955	Iwu a bụ nke a kpọrọ 'Gender-based Violence (Prohibition) Amendment Bill' na Bekee.
content_955	Nwaanyị manye nwoke ka ya na ya nwee mmekọrịta, ọ bụ mwakpo n'ike?
content_955	Ihe ise nwaanyị ga-eme iji nweta ikpe ziri ezi ma a kwaso ya iko n'ike
content_955	Ị bụ onye mwakpo ụmụwaanyị - Ụlọịkpe
content_955	Onye bu iwu a n'isi bụ nwunye gọvanọ steeti ahụ bụ Bisi Fayemi
content_955	N'okwu ya mgbe a na-atule iwu ahụ n'ụlọomeiwu ndị Ekiti, Oriakụ Fayemi kwuru na iwu a bụ iji chekwaa ụmụnwaanyị.
content_955	O kwuru sị: "A kwadoro m iwu a nke ọma. Ọbụ iji chekwaa anyị na ụmụ anyị nakwa ezinụlọ anyị."
content_955	"Anyị na-arịọ ụnụ ka ụnụ kwadoo iwu a ma wepụta ya ngwa ngwa."
content_955	'Ndịagha wakporo ụmụnwannyị n'ike'
content_955	N'otu aka ahụ, onye ọkaikpe ukwu nke steeti ahụ bụ Wale Fapohunda kwukwara na ya kwadosiri iwu ahụ ike.
content_955	Fapohunda kwuru na "mwakpo ụmụnwaanyị na mmetọ ụmụntakịrị na-arịzi ibe ya elu na steeti anyị ugbua."
content_955	Gịnị bụ ịpị mmadụ amụ?
content_955	Ịpị mmadụ amụ bụ iwepu mkpụrụamụ abụọ nwoke na-enwe.
content_955	E mee nke a, nwoke ahụ agaghị enwe ike ịtụnyenwu nwaanyị ime.
content_955	Amụ ya agaghị enwe ike ịkwụ ọtọ ọfụma n'ihi na ewepụla ihe na-etiri ya egwu.
content_955	Nke ahụ ga-ebelatakwa agụụ inwe mmekọrịta nwoke na nwaanyị.
content_955	Mana onye ahụ nwere ike iji amụ ya anyụ maamịrị.
content_955	Ụzọ ọzọ e sikwa apị mmadụ bụ site n'ịgba ọgwụ.
content_955	Ọdị ụzọ abụọ e nwere ike iji pịa mmadụ amụ.
content_955	Nke mbụ bụ iwepụ mkpụrụamụ, ebe nke abụọ bụ site n'ịgba ọwgụ.
content_955	E nwere ike ịgba mmadụ ọgwụ iji kụnwụọ ihe ndị ahụ na-enye aka maka mmekọ nwoke na nwaanyị.
content_955	Nke pụtara na onye ahụ agaghịkwa enwe mmasị inwe mmekọ ọzọ.
content_955	Ipị amụ ọ ga-eme ka mwakpo kwụsị?
content_955	Ndị e boro ebubo ịwakpo nwata gbara afọ iri na anọ na mba Indoneshia n'afọ 2016.
content_955	Na mba ụfọdụ n'ụwa, ọ dịkwa ka ịpị amụ enyela aka belata mwakpo na mmetọ ụmụnwaanyị.
content_955	Mana ọbụ ịgba ọgwụ ka mba ndị ahụ ji ata ndị dara iwu a ahụhụ.
content_955	Mba ndị ahụ gunyere Poland, Mọldova, Indoneshia, Rọshịa, Saụt Koria, nakwa mpaghara ụfọdụ na mba Amerịka.
content_955	Akụkọ ndị ọzọ ga-amasị gị:
content_955	NNPC ahụla mmanụ agbidi na mpaghara ugwu Naịjirịa
content_955	Mụ na Buhari? Nke a bụ asịrị
content_955	Naanị ụgwọ otu ọnwa ka Naịjirịa ji Gernot Rohr - NFF
content_955	Ihe nkiri ga-amasị gị:
content_956	Ogbonnaya Obasi
content_956	Otu jikọrọ ndị okaikpe na Naịjirịa bụ Nigerian Bar Association (NBA) agbarụọla ihu maka onye otu ha ndị uweojii kụrụ dukaduka n'Ọnicha ụnyahụ bụ Fraịda.
content_956	N'akwụkwọ odeakwụkwọ mgbasaozi ndị otu a bụ Kunle Edun tinyere aka, ndị otu a sị na agwa ndị uweojii ahụ kpasara ya bụ nwaamadị aha bụ Ogbonnaya Jacoab Obasi jọgburu udele ma sigbuo nkakwụ nke bụ na ọ kpụrụ ugwu ha n'ala dịka ndị okaikpe.
content_956	Ndị uweojii agbagbuola nwa agbọghọ
content_956	Ihe ndị uweojii kwuru maka nwaamadị agbagburu n'Aba
content_956	Etu e si gbagbuo ndị uweojii asaa n'Abuja
content_956	Dịka ọ dere, onyeisi ndị otu a n'Onicha bụ Ozoemena Erinne sị na "ajọ ihe Ogbannaya mere bụ na ọ gara igboọgụ onye ọzọ ndị uweojii ahụ na-eti ihe nke mere ha ji sụọ ya ikeegbe.
content_956	Ya bụ akwụkwọ sị na onyeisi ndị NBA enyela ikike ka ndị otu ha tinye anya n'ala sowe ya bụ ajọ agwa akpasara onye otu ha.
content_956	BBC Igbo kwukwara ya bụ nwaamadị bụ Ogbonnaya Obasi bụ onye sị na ya si ụlọogwu ebe ọ gara nyocha ahụ alọta.
content_956	Obasị sị na ndị uweojii ahụ tiwere ya ihe ebe ya na-arịọ ha biko ka ha kwụsi iti nwoke ọzọ ihe.
content_956	Ọ si na ya agaghị amata ndị uweojii mere ya bụ ihe maka na ha gbapụrụ ozugbo buru nwaamadị nke ọzọ gbapụ n'ụgbọala ha, mana na ọ nwere ndị na-arịọ ya mgbaghara n'ekwentị mana na ya sị ha bịa ka ya hụ ha anya.
content_956	Ka ọ dị ugbua, na-akwụkwọ nke ya, ọnụ na-ekwuru ndị uweojii n'Anambra steeti bụ Haruna Mohammed sị na obi adịghị onyeisi ndị uweojii na steeti ahụ bụ  John B.Abang mma maka agwa ọjọọ ndị ọrụ ya kpasara Ogbonnaya.
content_956	Ọ sị na Janga enyela ikike ka malite nchọpụta maka ndị mere ya bụ ihe ma taa ha ahụhụ dịka okwesiri.
content_956	Ihe nkiri ebe ndị ụweojii na-eti Okaikpe Ogbonnaya Obasi ihe na-efegharị na Soshal midia kemgbe ụnyahụ.
content_956	Akụkọ ga-amasị sị
content_956	A wakpoola ụlọahịa m n'Aba - Jane Ogbuata
content_956	Azọpụtala ụmụakwụkwọ ndị ntọ tọrọ na Kaduna steeti
content_956	Mụ na Buhari? Nke a bụ asịrị
content_957	Ndị agha Naijirịa na-ebuzo Boko Haram agha
content_957	Ndị agha Naijirịa anwụchiela ndị isi otu Boko Haram iri.
content_957	Ndịagha Naijirịa anwụchiela mmadụ iri ha sị bụ ndị isi otu Boko Haram soro wakpo obodo ndị di na okpụrụ ọchịchị Gwoza nke Borno steeti  n'afọ 2014.
content_957	Ọnụ na-ekwuchitere ndịagha bụ Aminu llIyasu kwuru nke a n'akara Twitter ha na satụde, na ha nwuchịri ndịa n'ụbọchị Tụzde dịka ha na-agba ọsọndụ maka mwakpo ndị agha na awakpo ha na mpaghara Gwoza.
content_957	Ndịagha Naijirịa anwụchiela otu onye Boko Haram a na-achọ kemgbe 2016
content_957	Buhari ka na-ekwusi ike na Boko Haram enweghịzị ume
content_957	Aha ndị a aka kpara bụ ShettimaMustapha Umar, Abba Buji, Alhaji Bukar Madu-(KAHID - Onye Boko Haram ọkwa ya dịka nke 'Brigadier General' ndịagha), Ali  Hassan (Ukọchụkwụ ha), Alkali Laminu, Bukur Mustapha, Buba Umaru (Eji 'Black Uhuru' mara) ,Madu Nosobe, Mustapha Hussaine na Umar Jeddum.
content_957	Ha niile si n'ọpkuruọchichị Bama dị na Borno steeti.
content_957	Nwunye Onyeisiala Naijirịa bụ Aisha Buhari
content_957	Ọ gara ezumike na mba Ingland.
content_957	Nwunye onyeisiala Naijirịa bụ Aisha Buhari awuchiela na Naijiria n'ụtụtụ a dịka ọ gara ezumike na mba Ingland.
content_957	O soro dị ya gaa mba Saudio Arabia maka haji, ebe ha sitere gawa London, Ingland.
content_957	Ebe ahụ ka ọ nọrọ nwee ezumuike.
content_957	Abụzịkwa m 'First Lady' Naịjirịa - Aisha Buhari
content_957	Kedụ ihe mere ndị Naịjirịa ji achọ Aisha Buhari?
content_957	Ụfọdụ ndi nwunye gọvanọ biakwara sị ya nnọọ na ọdọ ụgbọelu nke Nnamdị Azikiwe dị na Abuja.
content_957	O kwukwara n'akwụkwọ ọ depụtara na ya enwela ike i ji bido ọrụ maka nkwalite ahuike ụmụaka, ndị nne na kwa ndị ọzo na arịa ahụ na Naijirịa.
content_957	N'Anambra steeti
content_957	Emume 'World Space Week' n'Anambra Steeti.
content_957	Mịnịstịrị na-ahụ maka Teknụzu na Naijirịa etoola Anambra steeti dịka ọkachasị n'ihe gbasara Sayencị na Teknụzụ.
content_957	Ọ bụ mịnịsta na-ahu maka Teknụzụ bụ Ogbonnaya Onu kwụrụ nke a na emume 'World Space Week' ma rịọ ka ụmụakwụkwọ tinye ụchụ na agụm akwụkwọ .
content_957	Lee ihe akụ ọnatarachi juru n'Anambra steeti
content_957	Agbara nwaanyị ndị si Anambra state Nigeria enweghi ike ichefu
content_957	N'Ofesi
content_957	Ndị agha Burkina Faso awuchiela na mpaghara ebe mkpamkpa a kpara
content_957	Akwa arịrị na-ada na Burkina Faso dịka ndị ana amaghi ndị ha bụ banyere n'ụlo ndị ofufe Alakụba were gbuo mmadụ iri na ise ebe mmadụ abụọ merụrụ ahụ.
content_957	Onweghị ndị pụtara kwuo na ọ bụ ha kpara mkpamkpa a kama a na eche na ọ bụ ndịagha ọgụ Jihad kpara ya bụ mkpamkpa.
content_957	N'Egwuregwu
content_957	Ndị nkwadọ Super Eagles ga-apụta n'Agege Stadium mgbe ha na ndị Togo ga-ezute.
content_957	Ndị otu super Eagles nọ na Naijirịa na-achọ ọkpu goolu atọ ha ga eji gbapụ ndị nke Togo maka Ntozu asọmpị 'African Nations Championship' nke 2020.
content_957	Ha ga-enwe ohere a na ụbọchị 19 nke onwa oktober na Legos iji bụkwara mmeri ndị Togo meriri ha na be ha.
content_957	Ị ma ndị otu egwu bọọlụ Super Eagles niile?
content_957	Nigeria agbawala Tunisia aka nachara ha ọlanchara
content_957	Cheta na ndị otu Togo ji ọkpụ goolu anọ a asatra otu were merie ndị Super Eagles na be ha Ka ọ dị ugbua SuperEagles na achọ goolu atọ ha ga-eji gbapụ ndị Togo na asọmpi a.
content_957	Akụkọ ga-amasị gị
content_957	NBA Etiela aka n'obi maka onye otu ha ndị ụweojii kụrụ dukaduka n'Ọnịcha
content_957	Ụlọ adagbuola mmadụ anọ na Legọs
content_957	Ị wakpo nwaanyị maọbụ ụmụaka, anyị a pịa gị amụ - Ụlọomeiwu Ekiti
content_957	NNPC ahụla mmanụ agbidi na mpaghara ugwu Naịjirịa
content_957	Ihe nkiri ga-amasị gị
content_958	BBC Igbo gara Amaigbo ijupụta ụmụnne nwafọ Igbo a ama dịka King Jaja nke Opobo ka ha sị mata na ha na nwa amadị a bụ Nwanne.
content_958	Ọ rụọla agbụru atọ kemgbe Mbanaso bụ onye amaara dịka Jugbo Jugbo n'Opobo furu.
content_958	Bekee tụgharịri ya bụ aha kpọwazịa ya Jaja maka na ha enweghị ike ịkpọli Jugbo Jugbo.
content_958	BBC Igbo na nwa nwanne Jaja bụ Duruoshiri nke abụọ nwere mkparịta ụka na nchete nwaanne ha bụ Mbanaso.
content_958	Duruoshimiri tọturu anyị abọ ka Nna ya siri kọwaara ha maka Mbanaso na ka esi tọrọ ya, nakwa ka ha sị mata na ọ ka dị ndụ.
content_958	Ọrụ a sị n'aka Chris Sanctus Okereke.
content_959	Ọrịa kansa
content_959	Dịka ọ na-ewu n'ebe niile, ọtụtu ndị mmadu nwere nghọtaghịe ihe ụbọchị a bụ maka ya.
content_959	Etu ụbọchị a siri Bido
content_959	Dịka ndị otu Cancer.ca siri kọwaa, ọ bụ  Dọkinta Mitchell Brown bịdoro ụbochị a i ji mepee anya ndị mmadụ maka ihe gbasara ọrịa kansa n'afọ 2011.
content_959	Brown kpọrọ ya 'BRA Day' nke pụtara "Breast Reconstruction Awareness Day".
content_959	#NoBraDay: Ọ ga-akwụsị ọrịa kansa n'ụmụnwanyị?
content_959	Ebum n'obi Brown bụ ị kụziri ụmụnwaanyị ndị a ga-awa ara maka ọrịa kansa na ha nwere ikike ị sị ka awa ha ara ma meekwa ya ka ọ dị mma .
content_959	Nke a ka ndị Bekee na-akpọ 'Reconstructive Surgery'.
content_959	Afọ atọ ka ọ were ka emume a gazụọ mba iri atọ.
content_959	Ka oge na-aga ka atụghaghịrị aha ụbọchị a site na BRA DAY ọ bụrụzia No BRA Day, nke mere ka ọtụtu ndị mmadụ aghọtaghe ya.
content_959	Ọ na eme Nwoke na Nwanyị kama ọkacha eme ụmụnwanyị ebe ihe pekarịrị 1% n'ime ụmụnwaoke (Dika Nna Beyounce Knowles bụ Mathew Knowles) otu narị na-enweta ya.
content_959	Otu ihe ikwesiri ime i jị gbochie Kansa Ara
content_959	Ịchọpụta n'oge
content_959	Enwere ụzọ abụo esi achọpụta ma mmadụ enwere Kansa ara.
content_959	Nke mbụ bụ i ji aka gị nyọcha ma pịa ara gị
content_959	2. Nke abụọ bụ ịga ụlọ ọgwụ ka ha nyocha ara gị
content_959	Nwaanyị ji igwe kọmpụta enyocha ara maka kansa
content_959	Lee ihe ndị mmadụ na-ekwu maka ụbọchị taa
content_959	Nwaada a na-akọwa na ọ bụ ụbọchị maka Kansa Ara na ọ bụghị maka ịgba ọtọ
content_959	Nwaada a na-egosi ụmụnwanyị etu ha ga-esi nyocha onwe ha maka kansa ara.
content_959	Akụkọ ga-amasị gị
content_959	'Anyị anwuchiela ndị isi Boko Haram 10' - Ndịagha Naịjirịa
content_959	Ụlọ adagbuola mmadụ anọ na Legọs
content_959	Ị wakpo nwaanyị maọbụ ụmụaka, anyị a pịa gị amụ - Ụlọomeiwu Ekiti
content_959	NNPC ahụla mmanụ agbidi na mpaghara ugwu Naịjirịa
content_959	Ihe nkịrị ga-amasị gị
content_960	Aisha Buhari abatala
content_960	Aisha Buhari
content_960	Nwunye Buhari na-ekwukarị uche ya n'ihe gbasara ọchịchị di ya
content_960	Ka gọmenti etiti gbaghachara kepukepu sị na Onyeisiala Buhari chọrọ ịlụ nwaanyị ọzọ, Aisha Buharị abatala n'ike na ebube na njem ọmere na mba UK kemgbe ọnwa abụọ.
content_960	Eh, anyị nụkwara na ọṅụ juputara ndị enyi na ikwu na Ibe bụ ndị kweere ya egwu mama anata oyoyo.
content_960	'Aisha Buhari kwuru okwu ndị karịị mkpa'
content_960	Akatọghị m mwepụ Onnoghen - Aisha Buhari
content_960	Ọ gịnị mere Aisha Buhari ji eti mkpu?
content_960	Aisha hapụrụ Naịjirịa n'ọnwa Ọgụstụ gawa haji na mba Saụdi Arabịa bụ ebe o si soro dị ya gawa London bụ ebe ọ nọ rụọ ụnyahụ.
content_960	Akụkọ na-ekwu na ọ bụ ezumike dọkịnta ya nyere ya mere o ji gawa ya bụ njem.
content_960	Ndị zutere ya ka ọ batara na Nnamdi Azikiwe Internationmal Airport bụ nwụnye ndị isiala mbụ na nwụnye ndị gọvanọ ndị ka na-achi ugbua.
content_960	Okwuru na ụgbụa ya batara na ahụike, na ya adịla njikere maka ọrụ inyere ụmụaka na ụnwanyị ndị ogbenye aka.
content_960	No bra day
content_960	Ụmụnwaanyị ekwesighị iyi akpa ara pụta n'ụzọ taa.
content_960	Taa bụ No Bra day na olu Bekee bụ ụbọchị emepụtara iji tinye uche ụmụnwaanyị maka igbochi ọrịa Cancer.
content_960	Ma gị buru n'uche na BRA ahụ pụtara Breast Reconstruction Awareness Day. Ọ bụghị nke akpaara.
content_960	Gụọ akụkọ a n'uju ebe a.
content_960	Gini ka ụbọchị 'No Bra Day' pụtara?
content_960	Egbuola onyeisiojii ọzọ na Texas
content_960	Atatiana Jefferson
content_960	N'ofesi, ndị uweojii agbagbuola Atatiana Jefferson na Texas.
content_960	Ndị uweojii akpọrọ ka ha bịa mata mkpọtụ na-eme n'ụzọ be ha sị na ha chere na nwaagbọghọ ahụ dị afọ iri abụọ na asatọ chọrọ ịgba ha egbe.
content_960	Onye agbata obi nwa ahụ egburu sị na ya nụru mkpọtụ na-eme na ụzọ nwaagbọghọ ahụ nke mere o ji kpọọ ndị uweojii.
content_960	Ndị uweojii sị na mgbe ha na-agagharị na-enyo anya na ugegbe mpio mkpuru ebe nwa ahụ nọ, na ha hụru onye na abịa nso nọ n'ime ụlọ ahụ were chere na ọnye ahụ bịa ịwakpo ha were gbakanyere ya egbe.
content_960	Mana ọkaikpe nwaagbọghọ ahụ na-ekwu na ọ na agba okwe na TV n'ime mkpuru ha mgbe ọ nụrụ mkpọtụ ndị ụweojii ahụ gazịa nyoo ka ọ mata ndị nọ ebe ahụ.
content_960	Naịjirịa na Brazil apịala nku
content_960	Renan Lodi na Alex Iwobi na-achipụ ya na asọmpi enye na enyi nke Naijirịa na Brazil gbara ụbọchị Sọnde na Singapọ
content_960	N'egwurewgwu, Naịjiria na Brazil agbaala onwe ha otu ọkpụ otu ọkpụ n'asọmmpi enye na enyi ha gbara taa na Singapore.
content_960	Joe Aribo nyere ndị Naịjirịa goolu ha na nkeji 35" ebe Casemiro saara Brazil ya bụ goolu na nkeji 48", ka alatachara ezumike.
content_960	Chi Super Eagles zọọrọ ha ka odogwu Real Madrid a bụ Casemero chọrọ itinye goolu nke abụọ ya na goolu mana ya bụ anụ gbanahuru ya ma okwoghị ya nke bụ ọdụ.
content_960	Ọkpa nkọ Brazil ji eje mba so sọọ ya bụ mpi bụ mmadụ dịka Philipe Coutinho, Gabriel Jesus, Roberto Firmino nakwa ochie dika dịka Dani Alves.
content_960	Mana ndị a niile achịtaghị aja n'ihu Super Eagles maka na ha ji nku ha pịanye ha ajụ n'anya.
content_960	Cheta na Brazil ji ọkpụ atọ asataghị otu pịajie Super Eagles nku mgbe ha gbara bọolụ nke ikpeazu na National Stadium, Abuja.
content_960	Asọmmpi enyi na enya a agbara ka onye nkuzi Super Eagles bụ Gernot Rohr sị na ọ bụ ya ka ya ji akwado maka asọmmpi iko mba Afịka na-abịanụ.
content_960	N'ụlọ ọrụ nnọchite anya mba Brazil dị na Legọs, ndị nkwado Super Eagles buru egwu na ịgba ga ikiri ya bụ bọolụ ebe ahụ.
content_960	Ndị ọrụ BBC sochiri ha azụazụ ebe ahụ ịwetere unu ka o sị gaa.
content_960	Ndị nkwado egwu bọolụ Super Eagles na embasi ndị Brazil
content_960	Ndị nkwado egwu bọolụ Super Eagles na embasi ndị Brazil
content_960	Gee akụkọ ndị aniile n'otu nkeji
content_960	Akụkọ ga-amasị gị
content_960	Ị wakpo nwaanyị maọbụ ụmụaka, anyị a pịa gị amụ - Ụlọomeiwu Ekiti
content_960	NNPC ahụla mmanụ agbidi na mpaghara ugwu Naịjirịa
content_960	Lee ka izu a si gaara ụfọdụ ndị a ma ama na Naịjirịa
content_961	Murtala Mohammed Airport Lagos
content_961	Murtala Mohammed Airport Lagos
content_961	Arụ mere ụnyahụ bụ Satọde ka otu nwoke onye Naịjirịa na-eme njem na mba France dara nwụọ mgbe ọ natara ozi na nwunye ya nwuru.
content_961	Nwaamdị a akwụọla na ahịrị ịbanye ụgbọelu oji efepu mba ofesi mgbe ọ nwetere ozi a.
content_961	FAAN enyopuola nwoke ahụ rịrị elu ụgbọelu na Lagos
content_961	Ebola: Lee ihe FAAN ga-eme ndị si mba ofesi abata Naịjirịa
content_961	Ọnụ na-ekwuru ndị uweojii na MMIA bụ DSP Joseph Alabi gwara BBC na ngwa ngwa ya bụ nwoke dara n'ala ka ha buru ya gawa ụlọọgwụ mana ọ mechere nwụọ n'ebe ahụ ụnyahụ.
content_961	Alabi sị na ya bụ ọdachi a mere ihe dịka elekere ise nke mgbede bụ mgbe e jiri buru ya ozigbo gawa ụlọogwu dị na Ọdọugbọelu ahụ bụ ebe dọkịnta Bekee nọ ebe ahụ bụ Ajayi Olamide kwuru na ya bụ nwaamdị ekubiela.
content_961	Ozu nwaamadị ahụ amatabeghị aha ya nọ n'ọbaozu dị na Air Force Hospital ugbua.
content_961	Akụkọ ga-amasị gị
content_961	Ị wakpo nwaanyị maọbụ ụmụaka, anyị a pịa gị amụ - Ụlọomeiwu Ekiti
content_961	NNPC ahụla mmanụ agbidi na mpaghara ugwu Naịjirịa
content_961	Lee ka izu a si gaara ụfọdụ ndị a ma ama na Naịjirịa
content_962	Galena
content_962	Galena
content_962	Nchọpụta kwuru na Ebonyi steeti so na steeti kacha daa ụbịam na Naịjirịa, mana nke ahụ nwere ike ịgbanwe n'oge na-adịghị anya.
content_962	Nke a bụ maka na steeti ahụ nwere ọtụtụ ihe akụ ọnatarachi nke ha nwere ike ileba anya na ya iji bugharịa ọnọdụ obodo ha.
content_962	Ụmụnwaanyị Ebonyi state Nigeria enweghi ike ichefu aha ha
content_962	Ihe mere Ebonyi state ji bụrụ "elelịa nwa ite"
content_962	Ka anyị leba anya na ụfọdụ n'ime ha dịka 'Raw Materials Research & Development Council' si kwupụta:
content_962	1) 'Nnu (Salt)'
content_962	Ebọnyị nwere oshimiri ndị gbara ya gburugburu nke nnu bara ụba n'ime ya.
content_962	Ụmụnwaanyị ndị ime obodo n'Ebọnyị nwere ụzọ ọdịnala ha si ewepụta nnu n'ime mmiri oshimiri.
content_962	Mana ọ dịịrị gọọmentị ileba anya ịmata ụzọ ọgbara ọhụrụ nakwa Teknụzụ nke nwereike ime ka mmepụta nnu bawanye ma na-ewetawanye nnukwu ego.
content_962	Nnu bara ụba na mpaghara Afikpo North nakwa Ohaozara.
content_962	Ewepụ na e ji nnu esi nri, ihe ndị ọzọ ejikwa ya eme buru ibu.
content_962	Ha gụnyere nke bekee kpọrọ 'dyeing' na 'bleaching' dgz.
content_962	2) 'Galena'
content_962	Galena
content_962	Galena bụ okwute ojii a na-egwupụta n'ime ala.
content_962	Ọ na-adị ka nke bekee kpọrọ 'lead', mana ya na 'lead' abụghị otu ihe.
content_962	A na ahụkwa kịrịrị ọla ọcha n'ime Galena, nke mere ọnụ ahịa ji adị elu.
content_962	Mgbe ndị Ebonyi mepụtara omenala Igbo
content_962	A na-ere otu tọn Galena otu puku dọla, narị asaa na iri abụọ.
content_962	E ji 'Galena' arụpụta ihe na-enye ụgbọala maọbụ igwe ekwentị ike nke a kpọrọ 'battery'
content_962	Akụkụ Afikpo North na South nwere Galena n'ụbara.
content_962	3) 'Limestone'
content_962	Igwe e ji akwọri 'limestone'
content_962	Limestone bụkwa nkume ọcha e ji emepụta ntụ e ji arụ ụlọ nke Bekee kpọrọ 'cement'.
content_962	E jikwa ya emepụta 'Marble'.
content_962	O juru eju na mpaghara dị iche iche n'Ebọnyị.
content_962	Ha gụnyere, Abakiliki, Ishielu, Afikpo North na South, nakwa Ohaozara.
content_962	4) 'Granite'
content_962	Granite bụ nkume siri ike na-acha ọcha. Mana enwekwara ụdị granite na-eji oji.
content_962	Ọ bụ ịrụ ụlọ, akwa mmiri, nakwa ịchọ ụlọ mma ka e ji ya eme.
content_962	Ị gaa na mpaghara Ivo, Ọnicha, Afikpo, Ebonyi nakwa Ohaozara, ebe ahụ ka e nwere granite n'uju.
content_962	5) 'Marble'
content_962	E ji 'marble' achọ ụlọ mma dị ọgọ
content_962	Marble bụ nkume na-esi na 'Limestone' dị ọkụ apụta.
content_962	Ọkụ ala nwere ịkụ ghekpọọ 'limestone' n'ime ala, mezie ya ka ọ ghọọ marble, dịka ndị ọkacha mara si kwuo.
content_962	E ji marble a arụ ụlọ, jirikwa ya achọ ụlọ mma.
content_962	E jikwa ya akpụ ihe ọkpụ dị iche iche.
content_962	Marble na-ada oke ọnụ ahịa.
content_962	Abakiliki, Afikpo na Ohaozara bụ mpaghara Ebọnyị e nwere Marble.
content_962	6) 'Laterite'
content_962	E ji laterite arụ ụzọ
content_962	Bụ aja ụrọ na-acha mmeemmee.
content_962	Ihe e ji ya emepụta dị ọtụtụ dịka ịrụ ụzọ nakwa ịkpụ ihe ọkpụkpụ.
content_962	E ji ya emekwa nkume pụrụ iche e ji arụ ụlọ nke Bekee kpọrọ 'Bricks.
content_962	Na mpaghara Afikpo ka a na-enweta 'laterite' nke kacha mma.
content_962	7) 'Ball Clay'
content_962	'Ball clay' bụ ụdị aja ụrọ na-acha ọcha.
content_962	E ji ya emepụta nke Bekee kpọrọ 'ceramics'.
content_962	"Ceramics' bụ ihe e ji emepụta ihe dị ịcheiche dịka efere nakwa iko a chọrọ mma, na-akụwa akụwa.
content_962	E jikwa ya akpụpụta ihe ndị e ji achọ ụlọ mma.
content_962	Ọbụ n'akụkụ osimiri ka a na-enwetakarị ya.
content_962	N'akụkụ ụfọdụ n'Afikpo South ka e nwere 'Ball Clay'.
content_962	8) 'Shale'
content_962	'Shale bụ okwụte ojii si n'aja ụrọ apụta.
content_962	Ọ bara urunke ukwuu maka mmepụta 'cement', 'ceramics', 'tile' nakwa ịkpụ ihe ọkpụkpụ.
content_962	A na-agawakọ 'shale' na 'limestone' iji mepụta 'cement'
content_962	Na mpaghara Ọnịcha ka e nwere 'shale' n'Ebọnyị steeti.
content_962	Ebonyi bụkwa otu steeti na Naijiria e ji ịkọpụta osikapa mara.
content_962	Osikapa Abakiliki magburu onwe ya ma na adakwa ụda n'Afrịka niile.
content_962	Ihe ndị a nwere ike inye aka ka Ebọnyi steeti wulie akụnụba ha.
content_962	Lee ọtụtụ ihe akụ ọnatarachi juputara n'Abia State nke nwere ike ime ha ọgaranya
content_962	Lee ihe akụ ọnatarachi juru n'Anambra steeti
content_962	NNPC ahụla mmanụ agbidi na mpaghara ugwu Naịjirịa
content_962	Ihe nkiri ga-amasị gị:
content_963	Emmanuel Ugboaja bụ odeakwụkwọ ukwu otu jikọtara ndị ọrụ na Naịjirịa bụ Nigeria Labour Congress (NLC), ekwuola ihe gọọmentị ga-eme ka ndị ọrụ ghara ịgba abụbụọrụ.
content_963	O sị na atụmatụ ha chọrọ iji akwụ ndị ọrụ ụgwọ opekatampe adịghị mma maka na ọ ga-emegbu ndị ọrụ ogogo ha dị elu.
content_963	O kwuru na ọ bụrụ na gọọmentị welite aka na pasentị ego ole ha chọrọ ịkwụ, na ha bụ ndịisi ọrụ ga-ewetu aka ha ala iji mee ka ha nwee nkwekọrịta.
content_963	N'okwu ya "Mkparịtaụka dịka egwuregwu nkịta, ị daara m, m adaara gị. Ọ bụrụ na gọọmentị welite aka elu, anyị ga-anabata ihe ha kwuru."
content_963	Ndị otu a na-achọ ka e tinyere ha pesentị iri abụọ na itoolu (29%) n'ego a na-akwụ ndị ọrụ nọ n'ogogo asaa ruo ogogo iri na anọ.
content_963	Ebe a ga-etinye pasentị iri abụọ na anọ na nke ndị ọrụ n'ogogo iri na ise ruo ogogo iri na asaa.
content_963	Mana onyeisi otu jikọtara ndị gọvanọ bụ Kayode Fayemi, ekwuola na ndị gọvanọ agaghị akwụli ụdị ego ahụ.
content_963	A na-atụ anya na gọọmentị na ndị NLC ga-enwe mkparịtaụka na Tuzde 15 Ọktoba, 2019.
content_963	Akụkọ ga-amasị gị:
content_964	Mgbe emere ụbọchị ndị ntoroobia
content_964	'Ndị nchekwa na-eyi ndị ntaakụko egwu na Naijirịa' - Amnesty International
content_964	Ngalaba na-ahụ maka ikike dịịrị onye bụ Amnesty International ekwuola na ha achọpụtala na ndị nchekwa Naijirịa na-emegide ndị ntaakụkọ, ọkachasị ndị na-akatọ atụmatụ gọọmentị.
content_964	Ndị ngalaba a na-ekwukwa na ndị nchekwa Naijiria akpọchiela ihe ruru ndị ntaakụkọ iri na itolu kamgbe afọ 2019 bidoro.
content_964	N'ime akwụkwọ nyocha ha depụtara ka ụfọdụ ndị ntaakụkọ kwuru na ndị nchekwa tiri ha ihe ma taa ha ahụhụ mgbe ha nwụchiri ha.
content_964	Ngalaba a na-ahụ maka ikike dịirị onye tụru ndị uweojii, ndịagha na ndị ọrụ ncekwa nzuzo bụ 'Department of State service' (DSS) aka dịka ndi kacha awakpo ndị ntaakụkọ.
content_964	Ngagharị maka ikike diiri onye
content_964	Ha kwuru maka Jones Abiri nke ụlọorụ ntaakụkọ 'Weekly Source Magazine' ndị DSS nwụchiri n'afọ 2016, ma jide ya afọ abụọ nọrọ n'elu ya, ha ekweghị ka ya na ndị ezinụlọ ya nwee mmekọ ọbụla.
content_964	Ndị nchekwa Naịjirịa na-ememina ndị mmadụ mgbe niile - Amnesty International
content_964	Shell na Eni enweela ajụjụ maka mmanụ agbidi wụfuru
content_964	'Amnesty International' (AI) kwuru na ndị DSS nwuchikwara Abiri ọzọkwa na nsonso a maka ebubo na-erijughị afọ.
content_964	Ha kwukwara na ndị nchekwa wakporo ụlọorụ ndị mgbasaozi nke 'Daily Trust' maka akụko ha depụtara maka mkpamkpa ndị Boko Haram na-akpa na mpaghara ugwu.
content_964	I jị maa atụ, AI kwuru maka onye ntaakụko aha ya bụ Dadiyata a biara tọro n'ihu ezinaụlọ ya.
content_964	Dịka ọ dị ugbiua, a na-ebo ndị nchekwa Naijiria ebubo imegide iwu gbasara ikike diri onye.
content_964	Kama ndị nchekwa Naijirịa na agọ ukwu na aka ha maka ebubo a.
content_964	'Ndịagha, ndịọrụ mkpọrọ na-emetọ ụmụaka,ụmụnwaanyị n'ụlọmkpọrọ Naijiria'
content_964	World Press Freedom day: 'Ndị ntaakụkọ chọkwuru ego nke ha'
content_964	N'aka nke ọzọ, ndị ngalaba ahụ na-ahụ maka ikike diiri onwe ebidola atụmatụ ha kporo "Freedom of Expression Brief" n'ụbọchị 14 nke Oktoba 2019.
content_964	Ndị ngalaba ikike diiri onwe dịka ha na-ebido "Freedom of Expression Brief"
content_964	Ebe a ka ha ka esi na-egosipụta mkpagbụ a na-akpagbu ndị ntaakụko na Naijiria.
content_964	Akụkọ ga-amasị gị
content_964	Malaysia a mala ụmụ Nigeria 119 ikpe ọnwụ - Amnesty International
content_964	Otu nwoke adaala nwụọ na ọdọugbọelu dị na Legọs ka ọ nụrụ na nwunye ya nwuru
content_964	Lee ihe akụ ọnatarachi juputara n'Ebonyi State
content_964	Gini ka ụbọchị 'No Bra Day' pụtara?
content_964	Ihe nkiri ga-amasị gị
content_965	Hameed Ali
content_965	Onyeisi ngalaba nchekwa oke ala, Hameed Ali
content_965	Ngalaba gọọmentị a kpọrọ "Ex-Swift Response" nke mejuputara ngalaba na-ahụ maka nchekwa oke ala bụ (Nigeria Customs Service) na ndị na-ahụ maka nkwabata na nkwapụ (Nigeria Immigration Service,  ekwuola na ha agaghị agbape oke Naijirịa tupu ndị mba ha na Naijirịa gbara oke emee ka ha sị kwekọrịta.
content_965	Ngwa ahịa m ka tọrọ na 'Seme Border' - Onye na-atụbata ahịa
content_965	Ihe ị maghị maka nwoke Customs jụrụ ịnara akaazụ
content_965	Ọ bụ onyeisi ngalaba na-ahụ maka nchekwa oke (Customs) bụ Hameed Ali kwuru nke a mgbe ya na ndị ntaakụkọ zutere.
content_965	Ali kwuru na naanị ihe ha chọrọ bụ ka mba ndị a bido ime ihe ha na Naijirịa kwekọrịtara maka ngafe ibu mgbe Olusegun Obasanjo bụ onyeisiala.
content_965	A na-enyocha isi onye otu anyị were ọkwa na-abụghị nke ya - Customs
content_965	Ndị 'Customs' ejichiela anwụrụ ike ruru nde kwuru nde naịra si Ghana abata Naịjiria
content_965	O kwuru na mgbachi oke ala Naijirịa eritela erere ihe ruru otu ijeri naira na ọma anọ (1.4 billion) sitere na mmachi osikapa na ahịa iwu ndị ọzọ.
content_965	Hameed Ali kọwakwara na mba Nijee ebidola ime ka ha siri kwekorịta site n'ịmachi ibubata osikapa na Naijirịa.
content_965	Ndị nchekwa ogige nke 'Ex-Swift Response'
content_965	N'aka nke ọzọ, onyeisi ngalaba na-ahụ maka nkwabata na nkwapụ bụ Muhammed Babandede kwukwara na ha anwụchiela ụfọdụ ndị mmadụ n'oke ala Naijirịa.
content_965	O kwukwara na onye na-enweghị akwụkwọ njem agaghị agafe oke Naijirịa.
content_965	Ndị njem chọrọ ime ngagharịiwe na Port Harcourt
content_965	'A machiri ibubata tomato a kwọrọ akwọ na Naịjirịa' - Nigeria Customs
content_965	Babandede kwuru na ha gbochiri ndị Naijirịa otu nari na iri ise (150) ịhapụ Naijiria makana akwụkwọ ha ezighị ezi, gbochie ndị mmadụ otu puku na otu narị na iri na ọtụ (1,111) ịbata maka akwụkwọ ezighi ezi.
content_965	O kwukwara na ha ejidela ma chụghachị mmadụ narị asaa na iri abụo na asatọ (728) makana ha enweghi akwụkwọ ziri ezi ma nọrọ na Naijiria.
content_965	Ọ gara n'ihu kwuo na ha nwụchikwara ndị Pakistan na Nọt Koriya na-esighi n'oke ECOWAS, chụghachị ha ma machie ha ịbata Naijiria ebighebi.
content_965	Akụko ga-amasị gị
content_965	Lee ihe akụ ọnatarachi juputara n'Ebonyi State
content_965	Ndị nchekwa ejichiela ndị ntaakụkọ 19  n'afo a
content_965	Gini ka ụbọchị 'No Bra Day' pụtara?
content_965	Otu nwoke adaala nwụọ na ọdọugbọelu dị na Legọs ka ọ nụrụ na nwunye ya nwuru
content_965	Ihe nkiri ga-amasị gị
content_966	Dinta
content_966	Gọọmentị Borno steeti na-achọ iwe ndị na-achụ nta n'ọrụ iji buso ndị Boko Haram agha na steeti ahụ.
content_966	Gọvanọ Babagana Zulum chọrọ dinta puku iri (10,000) n'atụmatụ ọ sị ga-enye aka ibibi ndị Boko Haram.
content_966	'Anyị anwuchiela ndị isi Boko Haram 10' - Ndịagha Naịjirịa
content_966	Boko Haram awakpoola Maiduguri ọzọ
content_966	'A ga-agbaghara ndị Boko Haram chegharịrịnụ'
content_966	Zulum kwuru na o nwetala ihe ruru mmadụ puku abụọ si na mpaghara Ugwu Naịjirịa, bụ ndị dinta ga-enyere ndị agha aka ịluso ndị Boko Haram ọgụ.
content_966	Isa Gusau bụ otu n'ime ọnụ na-ekwuchitere gọvanọ Zulum, gwara BBC Newsday sị "Dinta ndị a si na mpaghara dị iche iche n'ugwu. Ihe gbasara oke ọhịa dị iche iche doro ha anya nke ọma.
content_966	"Gọvanọ Zulum na-eche na ọ ga-aka mma itikọta atụmatụ dị iche iche iji alụ agha a. Ndị dinta a ga-enyere aka n'igosi ụzọ".
content_966	Cheta na agha Boko Haram a malitere kemgbe afọ 2009 ataala isi ihe karịrị mmadụ puku iri abụọ.
content_966	Amnesty International ebola ndị ọrụ nchekwa Naịjirịa ebubo mmegbu ọzọ
content_966	Ndị ngalaba ikike diiri onwe dịka ha na-ebido "Freedom of Expression Brief"
content_966	Ngalaba na-ahụ maka ikike dịirị onye bụ Amnesty International, ekwuola na mwakpo na ịcha ọkụ ndị ọrụ nchekwa Naịjirịa na-acha ndị ntaakụkọ ejirila otu ụkwụ karịa ibe ya.
content_966	Ha kwuru sị na ọ kacha njọ ebe ndị na-anaghị atụ ụjọ ịkatọ gọọmentị nọ, nke mere na a nwụchiela ihe ruru ndị ntaakụkọ iri na itoolu kemgbe mbido afọ a.
content_966	Mana ndị ọrụ nchekwa agọrọla ụkwụ na aka ha kwa mgbe gbasara nke a.
content_966	Gụọ maka ya n'uju ebe a: Ndị nchekwa ejichiela ndị ntaakụkọ 19 n'afo a
content_966	Sịnịgal emeriela WAFU
content_966	Youssouph Badji nyeere Sịnịgal goolu n'egwuregwu ikpeazụ ha ji bulie iko a
content_966	Sịnịgal meriri Gana iji maburu iko asọmpi Wafu bụ asọmpi ndị mba si mpaghara west afrịka, nke afọ 2019.
content_966	Otu abụọ a gbaburu onye laba onye laba ka ha abụọ nyere otu goolu n'ime nkeji 90 tupu ọ banye na penariti nke 'gbaa ka anyị laa'.
content_966	Naịjirịa bịakwara asọmpi a, mana obodo Cape Verde mere ha Aaron gba aka ka ha ji penariti gbapụ ha n'agba anọ nke ikpeazụ.
content_966	'#NoPantDay' na-ewu
content_966	Gịnị bụ nke a?
content_966	N'ụbọchị 13 nke ọnwa Ọktoba 2019, e mere "#NoBraDay" iji kwuputa maka ọrịa akpụ nke ara.
content_966	Mana ugbua, ndị mmadụ na-ekwuzi ka ụmụnwaanyị ghara iyi drọs n'ụbọchị 14.
content_966	Lee ụfọdụ ihe ha kwuru:
content_966	__mrjoe jụrụ kedụ ọrịa akpụ nke kpatara a ga-eji ghara iyi ọbante?
content_966	Malaysia amaala ụmụ Naịjirịa 119 ikpe ọnwụ - Amnesty International
content_966	Ụmụ Naịjirịa dị mmadụ otu narị na iri na itoolu (119) ka a marala ikpe ọnwụ na mba Malaysia maka ibu ọgwụ ike.
content_966	Nke a bụ dịka otu 'Amnesty International' si depụta n'akwụkwọ ozi ha wepụtara n'ụbọchị Mọnde.
content_966	Ndị na-arụ ọgwụ ike agbarụọla mmiri ala n'Enugwu
content_966	Saudi Arabia na mba ndị ọzọ ga-egbu mmadụ maka ọgwụ ike
content_966	'Abu m 'ganja man' tupu m chịsa ọwa'
content_966	AI bụ otu a ma ama n'ụwa ọrụ ha bụ iwulite ikike dịịrị onye.
content_966	Ha kwuru na mmadụ dị otu puku, narị abụọ na iri asatọ na otu (1,281) bụ ndị a mara ikpe ọnwụ na Malaysia n'ọnwa Febrụwarị 2019.
content_966	N'ime ndị a, narị ise na iri isii na asatọ abụghị ndị Malaysia.
content_966	AI kwuru na ihe dị otu a adịghị mma.
content_966	Otu ahụ chọrọ ka a kwụsị ịma mmadụ ikpe ọnwụ na Malaysia nakwa na mba niile nke ụwa.
content_966	Abụbụ ọrụ ndị NLC
content_966	Otu jikọtara ndị ọrụ bekee bụ Nigerian Labour Congress agwala ndị otu ya ka ha jikere ịgba abụbụọrụ n'ụbọchị iri na isii ọnwa Ọktoba.
content_966	Ha sị nke a ga-eme maọbụrụ na gọọmetị emeghi ihe ha chọrọ banyere ụgwọ ọnwa opekatampe ọhụrụ.
content_966	Buhari mee ọsịsọ - NLC
content_966	"Kee nkwụcha, anyị na-apụ ama" - NLC
content_966	Mkparịta ụka mbụ ha na gọọmentị nwere mara afọ n'ala nke mere e ji yigharịa ọzọ na Tuzde 15 Ọktoba, 2019.
content_966	Ndị otu a na-achọ ka e tinyere ha pesentị iri abụọ na itoolu n'ego a na-akwụ ndị ọrụ nọ n'ogogo asaa ruo ogogo iri na anọ.
content_966	Ebe a ga-etinye pesentị iri abụọ na anọ na nke ndị ọrụ n'ogogo iri na ise ruo ogogo iri na asaa.
content_966	Mana onyeisi otu jikọtara ndị gọvanọ bụ Kayode Fayemi ekwuola na ndị gọvanọ agaghị akwụli ụdị ego ahụ.
content_966	A hụla ụmụaka itoolu a tọrọ na Kano n'Ọnicha
content_966	Ọtụtụ mmadu na-akato oke ogbugbu mmadu ndị uweojii na-eme
content_966	Ndị uweojii Kano Steeti ekwuola na ha azọpụtala ụmụaka itoolu a tọọrọ na Steeti ahụ dịka akpọ ha gaa Ọnịcha dị n'Anambra Steeti.
content_966	Kọmishọna uweojii na Steeti ahụ bụ Ahmed Iliyasu gwara ndị ntaakụkọ na ha kpachiri mmadụ asatọ a na-enyo na aka ha dị n'ịtọrọ ụmuaka ndị a.
content_966	N'ofesi
content_966	Ihe karịrị mmadụ puku narị etinyela aka n'ịchọ nakwa ịzọpụta ndị mmadụ tọrọ n'ihi oke ifufe na mmiri ozuzo metụtara na Japan na Satọde.
content_966	Oke mmiri ozuzo a a kpọrọ Typhoon Hagibis bụ nke kacha ọjọọ na metụta Japan n'ime ọtụtụ afọ.
content_966	N'egwuregwu
content_966	Onye nchịkọta otu egwu bọọlụ ndị Bulgaria bụ Krasimir Balakov ebola mba Ingland ebuboi ịkpaoke agbụrụ ebe ọ dị ukwuu.
content_966	Nke a na-abịa dịka Bulgaria ga-ele Ingland ọbịa taa n'asọmpi itozuoke nke Euro 2020.
content_966	Nkeji
content_966	Ihe nkiri
content_967	Aisha Buhari
content_967	Nwunye Buhari na-ekwukarị uche ya n'ihe gbasara ọchịchị di ya
content_967	O nwere ihe onyonyo na-efegharị na soshal midia na-egosi otu nwaanyị  nọ n'ime ụlọ na-aba mba ka e mepeere ya ụzọ.
content_967	Ọ pụtara mgbe akụkọ asịrị na-ekwu na onyeisiala Buhari chọrọ ịlụ nwaanyị ọzọ maka na nwunye bụ Aisha anọghị ya kamgbe ọnwa atọ.
content_967	Abụzịkwa m 'First Lady' Naịjirịa - Aisha Buhari
content_967	Aisha Buhari agbarụọla ihe maka ihe na-eme n'APC
content_967	Nke a mere ọtụtụ ndị mmadụ ji na-asị na nwaanyị ahụ bụ Aisha na-eti mkpu mgbe ndị ọrụ onyeisiala jụrụ imepere ya ụzọ.
content_967	N'ihi ya Aisha Buhari apụtala gwa ndị ntaakụkọ na ọ bụ ya nọ n'ihe onyonyo ahụ kama na ọ dịla anya ihe ahụ mere.
content_967	Ọ sị na ọ bụ nwa nwanne Buhri a na-akpọ Fatima Mamman Daura sere ihe onyonyo a.
content_967	Ọ gara n'ihu kwuo na onweghi ihe e mere nwaada a n'ihi na ọ bụ nwa Mamman Daura bụ nwanne nakwa onye ndụmọdụ onyeisiala Buhari.
content_967	Fatima Daura kwetara na ọ bụ ya sere ihe onyonyo ahụ mgbe Aisha Buhari chọrọ ịwakpo ha n'Asọ Rock.
content_967	Gịnị na-ese okwu?
content_967	Nwunye onyeisiala bụ Aisha Buhari sị na Fatima nọ na-achị ya ọchị n'ihe onyonyo ahụ o sere n'ihu ndị ọrụ nchekwa ya.
content_967	O kwuru na ọ bụ maka na onyeisiala sịrị ha kwakọrọ pụọ n'ụlọ ha bi ka nwa ya nwoke kwabanye.
content_967	Aisha sị na ọ chọrọ ịbanye n'ime ụlọ ahụ mana a gbachiri ụzọ ya agbachi.
content_967	Mana Fatima sị na ihe onyonyo a bụ ka o gosi nne na nna ya ụdị agwa Aisha kpasoro ya n'oge ahụ.
content_967	Ọ sị na mkpu Aisha nọ na-eti tụrụ ya egwu na ọ hụtụbeghi ihe dị etu ahụ.
content_967	Cheta na nke a abụghị mbụ Aisha Buhari na-ekwu okwu banyere mmegbu ọ na-enweta n'Asọ Rock.
content_967	N'oge gara aga ọ pụtara n'ihe onyonyo kwuo na o nwere ndị nọ n'Aso Rock 'na-akụrụ onyeisiala Buhari egwu ọ na-agba'.
content_967	Akụkọ ga-amasị gị:
content_967	Anyị na Buhari ga-edọrịta ụka - Ndị ndu ala Igbo
content_967	Ndị nchekwa ejichiela ndị ntaakụkọ 19 n'afo a
content_968	Innocent Chukwuma e ji Innoson mara, nwafọ Igbo bụ aka na-arụpụta ụgbọala nke mbụ na Naịjirịa kọwara etu o si malite njem ịgba mbọ ya.
content_968	Ọ gwara BBC Igbo na ọ malitere njem a dịka ndị ọzọ si amalite nke ha.
content_968	Ọ sị na azụmaahịa mbụ o jiri bido bụ akụrụngwa ọgbatumtum, si na ya banye na nke ụgbọala nakwa tupu ọ banye n'imepụta plastik n'usoro ahụ.
content_968	Chukwuma sị na ọ bụ ụlọọrụ plastik ya kachasị ukwuu na mba Afrịka niile.
content_968	N'afọ 2007, o mepere ụlọọrụ a na-arụpụta ụgbọala a kpọrọ 'Innoson Motors'.
content_968	Ụlọọrụ a na-arụpụta ụgbọala dị iche iche gụnyere nke ndịagha, ndị ọrụ nchekwa, nke e ji eme njem, nke e ji ekpofu ahịhịa dgz.
content_968	Kirie ihe o kwuru n'uju:
content_969	Nwoke na-eche echiche
content_969	Igbọ ncha edubanyela otu onye ndọrọndọrọ ọchịchị n'ọnwụnwa na mba Tunisia.
content_969	A kpụpụrụ Zouheir Makhlouf, bụ onye ụlọomeiwu na mba ahụ e jidere n'ihe onyonyo ka ọ na-agbọ ncha n'ihu ụlọakwụkwọ, ụlọikpe ka ọ zara ọnụ ya.
content_969	Bukola Saraki akpọọla oku ka gọọmenti bulite "sexual harassment bill" ọzọ
content_969	A kpochiela ụzọ Dkt Boniface Igbeneghu na Unilag
content_969	Mahadum Rivers enyela ụmụakwụkwọ akara ekwentị maka mkpesa ndị na-edina ha
content_969	Makhlouf bụ onye pati Qalb Tounes, gọrọ agọ sị na ọ bụ naanị mamịrị ka ọ na-anyụnye na karama maka ọrịa shuga ọ na-arịa.
content_969	Ihe onyonyo ahụ e kesara ọfụma na soshal midia mba ha mere ka ụmụnwaanyị mba ahụ malite ikwu maka etu ụmụnwoke si enye ha nsogbu maka nsori, nke ha kpọrọ #EnaZeda.
content_969	#EnaZeda pụtara "ma mụnwa" n'asụsụ ndị Tunisia.
content_969	I nwere kaadị njirimara (National ID card)?
content_969	Ọ bụrụ na oge kaadị njirimara nke Naịjirịa gị agafeela, mara na ị ga-ejide puku naịra atọ ị ga-eji gbata ọzọ ugbua, dịka ngalaba "National Identity Management Commission (NIMC)" na-ahụ maka ya si kwuo.
content_969	Ọ bụrụkwanụ na o fuola, mara na ọ ga-eri gị puku naịra ise iji nweta ọzọ.
content_969	Mana ajụjụ ọtụtụ ndị mmadụ kpụ n'ọnụ ugbua bụ "ebe ọ bụ na a kwụghị ụgwọ gbata ya na mbụ, maka gịnị ka a ga-eji malite ịkwụ ụgwọ maka inweta ọzọ?"
content_969	Oge ọgwụgwụ oge oruola?
content_969	Ụlọ ebe nwoke na ụmụ ya isii bi na-eche ọgwụgwụ oge, ndị uweojii sị na nke a gbara ha gharịị
content_969	Ezinaụlọ zoro ezo na-eche mgbe ụwa ga-emebi apụtala ka afọ itoolu gafere.
content_969	Ndị uweojii mechara chọta nwoke dị afọ iri ise na asatọ nakwa ụmụntorobịa ruru isii gara kwaba n'ime okpuru ụlọ biri na-eche ọgwụgwụ oge n'obodo Drenthe dị na mba Netherlands, ka otu n'ime ha pụtara ịbịa zụrụ mmanya biya.
content_969	Ọnọdụ Uzoho
content_969	Ka ọ dị ugbua, amabeghi mgbe aka na-aghọrọ ndị Super Eagles mgbọ bụ Francis Uzoho ga-ahụ ihu poostu anya ọzọ.
content_969	Cheta na e bupuru ya n'ọgbọ egwuregwu oge Naịjirịa na Brazịl zutere ụbọchị ụka, ka ọ merụchara ahụ.
content_969	Anyị na Buhari ga-edọrịta ụka - Ndị ndu ala Igbo
content_969	Ndị gọvanọ nakwa ndị ndu mpaghara ọwụwanyanwụ ekpebiela ị gazute onysisiala Buharị n'ụbọchị Tọzde n'ihi ọkwụ banyere ọ dị mma Ndigbo.
content_969	Mkpebi ha na-abịa dịka ha nwekwara nzuko n'Enugwu ụnyaahụ.
content_969	Ndị gọvanọ Ọwụwa anyanwụ asaala Magu
content_969	Ndị Gọvanọ Ọwuwa-Anyanwụ asaala Buhari
content_969	Onyeisioche ndị gọvanọ mpaghara ọwụwanyanwụ bụ gọvanọ Dave Umahi nke Ebonyi steeti gwara ndị ntaakụkọ nke a.
content_969	Ndị so na nzuko a gụnyere gọvanọ Enugwu Ifeanyi Ugwuanyi, nke Abia bụ Okezie Ikpeazụ, osote gọvanọ Imo bụ Gerald Irona.
content_969	Ndị ọzọ gụnyere Enyinnaya Abaribe, Victor Umeh, Nnia Nwodo, nakwa ndị isi ụka katọlik na Metọdis bụ Callistus Onaga na Christopher Ede.
content_969	Uweojii achọpụtala ụlọ ntaramahụhụ ọzọ
content_969	Ndị uweojii na ndị agha Naịjirịa nọ na Benue maka nsogbu a na-ebo ndị ọchụehi
content_969	Ndị uweojii Katsina Steeti achọpụta ụlọ okpukperechị ọzọ ebe ekere ọtụtụ ụmụaka agbụ ma na-ata ahụhụ n'ụzọ dị iche iche na Sabon Garin dị na steeti ahụ.
content_969	Kọmishọna ndị uweojii bụ Sanusi Buba sị na ọ bụ otu nwoke a kpọrọ Bello Abdullahi Umar nwe ụlọ a nakwa ndị nọ ebe ahụ dị ogogo afọ asaa ruo afọ iri anọ.
content_969	N'ofesi
content_969	Mba Amerịka eyiela ndị mịnịsta Mba Turkey abụọ na ndị ọrụ ha egwu ịmachi ha n'ihi mwakpo ndị agha ha wakporo mpaghara ugwu Syria.
content_969	Onyeisiala mba Amerịka bụ Donald Trump kpọrọ  ogbo ya nke Turkey bụ Recep Tayyip Erdogan n'ekwentị sị ya ka ọgba mbọ mee udo.
content_969	N'egwuregwu
content_969	Aha nwafọ mba Pọtugal na-agba bọọlụ bụ Cristiano Ronaldo na-ada ụda maka goolu nke narị asaa ya o nyere ụnyaahụ n'asọmpi ha ndị Ukren gbara ụnyaahụ.
content_969	Nkeji
content_970	Ide Mmiri
content_970	Ndị mmadụ bi n'ụfọdụ ebe na Rivas steeti etiela mkpụ rịo ka gọọmentị were ọsọ were ije bịa nyere ha aka dịka idemmiri na-enye ha ọsọ n'obodo ha.
content_970	Idemmiri enyela ndị bi n'Eke Obinagu Emene ọsọ
content_970	Idemmiri cherela obodo Umuokpu aka mgba
content_970	Ọtụtu ndị bi na Rumuokwurushi akwapụla maka mkpamkpa idemmiri na-akpa ebe ahụ.
content_970	Ka ọ dị ụgbua, ha na-eji ụgbọmmiri abata ma na-apụ n'ụlọ ha.
content_970	'Ajọ nsị na ọrịa na-echere anyị aka mgba.' - Favour Ikechukwu
content_970	Otu nwaanyị bụ Beatrice Offem, onye ụlọ ya dị n'ogige obibi 'Valley of Decision' gwara onye ntaakụko BBC na kamgbe ọnwa Sepụtemba, na ha na-eji ụgbọmmiri eme njem.
content_970	'Ndị bi n' ikpere mmiri ọkachasị ndị bịdebere Osimiri Naija gbabanụ ọsọ ndụ'
content_970	Offem kwuru si "Anyị na-egbu agwọ na anụ ndị ọzọ idemmiri na-ebubata n'ime ụlọ anyị".
content_970	' Kamgbe 2016 ka idemmiri mewere anyị ịwa' - Innocent Dominic
content_970	O kwukara sị "Mmiri a na-erute anyị n'obi, ihe anyị chọrọ bụ ezigbo ọwammiri maka na anyị enweghi ọwammiri ebe a".
content_970	Mbuze gbawara ụzọ n'Ụmụawụlụ, lee etu o si bido
content_970	O kwukwara na ha na-akwụ ndị na-akwọ ụgbọmmiri a otu narị naịra iji bufee ha.
content_970	Ndị ji ụgbọmmiri na Rmumuokwurushi.
content_970	N'aka nke ọzọ ka ndị bi n'Ahọada, Abua na Ogba Egbema, Ndoni na-ekwu na idemmiri awakpoola ha kamgbe 2017.
content_970	Joy Brown abọọla ihe ọ kụrụ tupu ha eruo oge ha.
content_970	Baseme Akio kwuru na idemmiri a na-ebutere ha ọrịa dị iche iche dịka ịba na azụ mgbu.
content_970	Lee ihe idemmiri na-eme n'ala Igbo ugbua
content_970	O kwukwara sị na ha ahụbeghị enyemaka gọọmentị.
content_970	Ndị bi n'Ahọada na-ekwu na id mmiri na-ebutere ha ọrịa dị iche iche.
content_970	Ihe ndị otu gbatagbata NEMA nwere ikwu
content_970	Onyeisi ndị otu ọrụ gbatagbata bụ National Emergency Management Authority (NEMA) nke mpaghara Ndịda-Ndịda bụ Ibarakumo Walson, gwara BBC na ha achọpụtala na ọ bụ mmiri ịsọfe oke, enweghị owammiri na oke idemmiri (flash Floods) kacha ebute nsogbu.
content_970	"N'oge na-adịghị anya, mmiri nwere ike ilo obodo ndị a" - Ibarakumo Walson
content_970	Walson kwuru na ọ bụru na egwughị ala mmiri, ma rụọkwa ọwammiri, na ndị obodo a ga na-ata ahụhụ afọ niile.
content_970	Akụkọ ga-amasị gị
content_970	Ọ bụ gịnị na-ese okwu n'Aso Rock?
content_970	Anyị na Buhari ga-edọrịta ụka - Ndị ndu ala Igbo
content_970	Ndị nchekwa ejichiela ndị ntaakụkọ 19 n'afo a
content_970	Anyị ga-ewe dinta 10,000 n'ọrụ ibibi Boko Haram - Gọvanọ Borno steeti
content_970	Ihe nkiri ga-amasị gị
content_971	Ndị nkwado otu bọọlụ Bụlgarịa
content_971	Ndị nkwado otu bọọlụ Bụlgarịa anwụchịri maka ikpa oke agbụrụ
content_971	Ndi uweojii mba Bụlgarịa anwụchiela mmadu isii bụ ndi nkwado otu egwu bọọlu Bulgaria maka ikpa oke agbụrụ.
content_971	Ndị otu bọọlụ Ingland kwụsirị igbe asọmpi maka oke agbụrụ
content_971	Agwa ọjọ a mere n'asọmpi ntozu Europa ebe ndi Briten ji ọkpụ goolu isii asataghi ma ncha were merie ndị nke Bulgaria.
content_971	N'Ọnịcha
content_971	Tanka bu mmanụ ụgbọala awụfuola ma nwuru ọkụ nke bidoro gbawa kamgbe elekere iri na abụo nke oke ụtutụ taa n'Ọnicha.
content_971	Okụ a gbara ihe ruru awa iri maọbụ karịa
content_971	Ọkụ a bidoro na 'Upper Iweka' were ruo Ọchanja nke di n'Ọnịcha.
content_971	Tanka agbara ọkụ n'Ọnịcha
content_971	Ndị uweojii kwuru na ha amabeghi mmadụ ole ọkụ a rere, mana ha ebusoola ọkụ a ọgụ n'iji menyụọ ya mana ọ ka pere mpe fọrọ.
content_971	Onweghi onye nwụrụ n'ime ọkụ tanka agbara ọkụ na Legọs
content_971	Ụgbọala asatọ na ụlọọrụ anọ gbara ọkụ
content_971	Aga-ebido nnyochaa ụgwọ ọnwandị ọrụ gọọmentị gbalitere
content_971	'A ga-enyocha ụgwọ ndị omeiwu na ndi Gọvanọ' - Chris Ngige
content_971	Gọọmentị Naijiria enyela ikike ka ngalaba na-ahu maka ikwụ ụgwọ bụ 'Revenue Mobilization Commission' ka ha nyochaa ụgwọ a na-akwụ ndi gbalitere n'ọrụ gọọmentị nke gụnyere ndị Gọvanọ na ndị omeiwu.
content_971	Ihe ise gbara ọkpụrụkpụ gbasara budget 2020
content_971	Buharị ga-ebupute akwụkwọ etu gọọmenti ga-esi mefu ego n'afọ na-abịanụ
content_971	Ọ bụ minista na-ahu maka ọrụ bụ Chris Ngige  kwụru na atụmatu a bụ ụzọ a ga-esi wetuta mmefu gọọmenti na-emefụ kwa afọ.
content_971	N'Ofesi - Brexit
content_971	Bọri Johnson na-acho nkwado ndi omeiwu na Ingland
content_971	Ndị nnọchiteanya  Iropịan Ụnion na ndị nke mba Briten ebidola mkparịta ụka maka ọpụpụ Briten na Iropịan Unịon ọzọ.
content_971	'A dị m njikere ịhapụ ọrụ a' - Theresa May
content_971	E nyela iwu ka a kwụsị ụlọomeiwu mba Briten ọrụ n'ike
content_971	Dịka Briten hiwere ụbochị iri ato na otu nke ọktoba dịka ụbọchi ọpụpụ  ha na Iropịan Union, Onyeisiala ha bụ Boris Johnson kwuola na ha ga-apụ 'ụbochi ahụ  na-agbanyeghị.
content_971	Akụko ga-amasị gị
content_971	'Anyị amatabeghi mmadụ ole nwụrụ n'ọkụ gbara n'Ọnịcha'
content_971	'Biko mepeturu anyị obere ụzọ ibupu na ibubata ngwaahịa anyị' - Ndị ahịa
content_971	'Kama m ga-akwụ N3000 maka 'ID card' m were ya taa suya'
content_971	'Biko mepeturu anyị obere ụzọ ibupu na ibubata ngwaahịa anyị' - Ndị ahịa
content_971	Ihe nkiri ga-amasị gị
content_971	Otu ndị ahịa a kpọrọ South-East Amalgamated Market Traders Association (SEAMATA) arịọla onyeisiala Buhari ka o mepeturu ha ụzọ maka ibupu ngwaahịa ndị ziri ezi.
content_971	Nke a dị n'akwụkwọ ozi ha degara onyeisiala Buharị ụnyaahụ bụ nke onyeisi ha bụ Gozie Akudolu na odeakwụkwọ ha bụ Alex Okwudili tinyere aka na ya.
content_971	Ngwa ahịa m ka tọrọ na 'Seme Border' - Onye na-atụbata ahịa
content_971	Ọnụ ahịa ihe oriri agbadatala?
content_971	'Enweghị ibu ga-esi n'oke ala Naijirịa gafee maọbụ bata' - Hameed Ali
content_971	Ha kwuru na ọnụ ego ngwaahịa ndị emepụtara na Naịjirịa arịala ezigbo elu karịa aka ndị mmadụ.
content_971	O kwuru na nke a nwereike ime ka ụlọọrụ ha dị iche iche chụọ ndị na-arụrụ ha ọrụ.
content_971	Ha rịọrọ onyeisiala ka o biko lebanye anya etu a mmechi okeala ndị a ga-esi metụta ezinaụlọ ndị mmadụ na Naịjirịa.
content_971	Karịsịa ndị na onweghi ka ọ dị bụrụ ha n'ụzọ inwete nri nakwa ihe eji ebi ndụ.
content_971	Abụbụ ọrụ agaghịzị amalite taa
content_971	Nke bụ eziokwu bụ taa bụ na otu jikọtara ndị ọrụ  oyibo sị na ha agakwaghị agba abụbụ ọrụ ha chọbụrụ ịmalịte taa.
content_971	Otu a sị na mkparịtaụka ha na gọọmentị ga-aga n'ihu taa maka ụgwọ opekatampe iji kapịa okwu a ọnụ.
content_971	Erdogan e cheleara Amerịka aka mgba
content_971	N'ofesi, Onyeisiala mba Turkey bụ Recep Tayyip Erdogan akpọọla ekwo nkụ na ya ga ebuso Syria agha agbanyeghị aka na ntị mba Amerika dọrọ ha.
content_971	Cheta na Amerịka kwakọọrọ ndịagha ha pụọ n'okeala ahụ bụ ebe ndị Kurd na Syria na agwọkọrịta onwe ha ji mmanụ kemgbe.
content_971	Mmeru ahụ David de Gea bụ ọghọm dịịrị Manchester United
content_971	Gee akụkọ ndị a n'otu nkeji
content_971	Akụkọ ga-amasị gị
content_971	Ọ bụ gịnị na-ese okwu n'Aso Rock?
content_971	'Idemmiri achụbatala agwọ n'ime ụlọ anyị'
content_971	Ịgbọ ncha achịpụtala onye omeiwu ụkwụ n'ama
content_972	Mama nnukwu Jessie Onuigwe bụ onye ọrụugbo si n'obodo Akabọ Osumenyi dị n'Anambra Steeti kọwara etu o ji were ọrụugbo zụọ ụmụ ya anọ.
content_972	Ọ sị na ọ bụ ọrụugbo a mere ahụ ji sie ya ezigbo ike dịka ọ nọ afọ otu narị na anọ ugbua.
content_972	Mama Jessie sị na ọ mụrụ ụmụ anọ na ụmụụmụ otu narị na iri abụọ na anọ.
content_972	O kwuru na ọ bụ ịkọ ugbo ka o ji malite ụwa bụ nke nyere ya ego o ji zụọ ụmụ ya.
content_972	Ada ya nwaanyị bụ Patience Uzoma Oguine dị afọ iri asaa na asatọ sị na di mama Jessie bụ nna ya nwụrụ mgbe ọ dị obere.
content_972	Na ọ bụ mama zụpụtara ha ruo mgbe ha tolitere lụọ dị.
content_972	Ọ sị na a mụrụ mama Jessie Onuigwe n'afọ 1915.
content_972	Mama Jessie gara n'ihu kwuo na ọ bụ iri nri Ndigbo na ikpere 'Jesus' mere o ji gbasie ike.
content_972	Kirie ihe o kwuru n'uju.
content_973	Kirie ihe Cosmas Maduka, ọnye a ma dịka Coscharis kwuru maka mmechi oke ala ebe e si ebubata ngwa ahia.
content_973	Maduka sị na ndị ọchịchị nọtere aka ebe ndị ha na-achị nọ nke bụ na ha amaghị nke bụ eziokwu na ndụ ha.
content_973	Kirie ihe onyonyo a ka ị nụ okwu ya n'uju.
content_973	Akụkọ ndị ọzọ ga-amasị gị:
content_974	Agbụgbụ na ji
content_974	Agbụgbụ maọbụ fịọ fịọ
content_974	Agbụgbụ maọbụ fịọ fịọ na ji agwọrọ agwọ
content_974	Nri a bụ agbugbu ma ọ bụ fịọ fịọ dịka ụfọdụ sị akpọ ya.
content_974	Ọ na-adị ka agwa mana ọ bụghị agwa.
content_974	Lee nri ogbenye 10 ọgaranya na-erizi
content_974	Nutrition: Oke ibu abụghị na ahụ dị nwa gị
content_974	Etu ị ga-eji gbanarị iri nsị nri
content_974	Ị gwọ fịọ fịọ na ji, ịtabiri aka.
content_974	Ị nwekwara ike itinye ya ụkpaka.
content_974	Akụ mkpụ
content_974	Akụ mkpụ
content_974	Nke a bụ akụ mgbu.
content_974	Akụ mgbu bụ ezigbo nrị mgbe gboo.
content_974	Akụ na-ada n'udummiri.
content_974	N'abali ka ọ na-adakarị.
content_974	Lee ihe nkiri
content_974	Mmiri zochaa n'abali, ndị mmadụ eburu ọkụ pụọ n'ezi, gbanye mmiri n'ọba.
content_974	Dọwa ọkụ n'akụkọ mmịrị ahụ ka ọ na-adọta akụ ahụ.
content_974	Ọtụtụ akụ ahụ adanye na mmiri ahụ.
content_974	A na-eghe ya eghe n'ọkụ tinye ya nnu.
content_974	Ị nwere ike ịta ya otu ahụ maọbụ were ya taa abacha,
content_974	Ọ na-atọwa ntị.
content_974	Ighu
content_974	Ighu
content_974	Nke a bụ ighu maọbụ iwu ka ụfọdụ sị akpọ ya.
content_974	Ọ dịka abacha mana ọ bụghị abacha.
content_974	Ịghụ na-atọchị ntị ma ejiri agbụgbụ maọbụ fịọ fịọ kwọọ ya.
content_974	Achichi ede
content_974	Achịcha
content_974	Achịchị bụ ede eberiri eberi gbaa ya n'anwụ.
content_974	Ihe a bụ ụzọ ndị Igbo si echekwa nri maka ụnwụ.
content_974	Mgbe ụnwụ ka e ji eri achịcha mgbe gboo.
content_974	A na-ejikwa agbụgbụ maọbụ fịọ fịọ agwọ ya tinye ya akwụkwọ ụgbọghịrị.
content_974	E nwere ọtụtụ ihe e ji ede esi.
content_974	E nwere nke ana akpọ ede mmachu, ya bụ ede agwọrọ agwọ.
content_974	Nwekwaa nke bụ ede eko, ya bụ ebe ahụrụ n'ọkụ e ji mmanụ na akpaka eri.
content_974	Ọ na-atọchi ntị.
content_974	Anyụ
content_974	Anyụ
content_974	Anyụ bụ ezigbo nrị.
content_974	Ọ na-amịkarị n'udummiri.
content_974	Ọ na-atọ n'ụbụrụ ma e jiri ji gwọọ ya.
content_974	Akịdị
content_974	Akidi
content_974	Nke a bụ akịdị.
content_974	A na e ji ji agwọ ya.
content_974	E nwere ike isi ya mgbe ọ dị ndụ.
content_974	Nwekwa ike ịchekwa ya n'anwụ maka ụnwụ.
content_974	Ero
content_974	Ero
content_974	Leekwa ero.
content_974	Ero na-atọ ụtọ n'ofe.
content_974	E nwere ọtụtụ ero dị iche iche .
content_974	Ụfọdụ n'ime ha adịghị mma oriri.
content_974	Nke a mere na onye amaghị anya ero a naghị akpata ero n'ọhịa.
content_974	E nwere ero a na-akpọ ata-achakaanya.
content_974	Ọ na-atọ ụtọ, mana ọ na-esi ike n'ọtita.
content_974	Ofe ụfọdụ adikabeghịzị
content_974	Ofe ụgbọgụrụ
content_974	Ofe ụkpọ
content_974	Ofe enwegii nnu
content_974	Ofe ụtụrụkpa
content_974	Ofe ogiri ohi.
content_974	Ihe nkiri
content_974	Akụkọ ga-amasị gị
content_974	Di na nwunye irikọ nri: Gịnị ga-eme nwoke Igbo ajụ nri?
content_974	Ịhapụ iri nri ụtụtụ o nwereike igbu gị n'oge erughị eru?
content_974	Naanị ụgwọ otu ọnwa ka Naịjirịa ji Gernot Rohr - NFF
content_975	Ebe ọkụ ka na-agba
content_975	Kirie ihe onyoonyo ebe ndị mmadụ ji mmiri 'pure water' na-ebuso ọkụ a agha:
content_975	Tanka bu mmanụ ụgbọala awụfuola ma nwuru ọkụ nke bidoro gbawa kamgbe elekere iri na abụo nke oke ụtutụ taa n'Ọnisha.
content_975	Ndị uweojii kwuru na ha amabeghi mmadụ ole ọkụ a rere, mana ha ebusoola ọkụ a ọgụ n'iji menyụọ ya mana ọ ka pere mpe fọrọ.
content_975	Ọkụ a bidoro na 'Upper Iweka' were ruo Ọchanja nke di n'Ọnịcha.
content_975	Ọ pụtara na ndị na-anya tanka mmanụ karịrị gọọmentị?
content_975	Ị hụla ihe gọọmentị Lagos chọrọ ka tanka na gwongworo na-emezi ugbua?
content_975	Ọkụ a gbara rutere ahia Ọchanja na 'Relief' nke dị na Ọnịcha.
content_975	Ihe ndị Uweojii kwuru
content_975	Ndị uweojii ekwuola na ọkụ a ataala isi nne na nwa ya obere.
content_975	Ha sị na o bidoro n'ihe dịka otu nkeji tupu elekere otu akụọ (12:59) nke ehihie ka Tanka a dara were kwafuo mmanu ụgbo ala n'ime ọwa mmiri.
content_975	Ihe onyeisiala Buhari kwuru:
content_975	Onyeisiala Buhari gbarụrụ ihu n'ọnwa otu nwaanyị na nwa ya n'ọkụ ọgbụgba a.
content_975	N'okwu ya "O metụrụ m n'obi mgbe m hụrụ ahụ nwaanyị na nwa dịka ọkụ repịara ha n'ihe mberede a".
content_975	Ọ gakwara n'ihu kele ndị ọzọ nke nwe ụlọọahịa, ụlọ obibi, ụgbọala ọkụ a metụtara.
content_975	Onyeisiala Buhari nyere iwu ka minista maka ime njem nakwa ụlọọrụ na-ahụ maka ime njem n'udo ka ha gbaa mbọ lebanya n'okwu banyere nchekwa njem okporoụzọ.
content_975	Ihe Gọvano Willie Obiano gwara ndị Anambra
content_975	1) Obi dị ya nwute maka ihe mere ọkachasi nne na nwa ọkụ a gburu.
content_975	2) ndi ọru ha bu imenyụ okui bụ ' Anambra state Fire service' biara n'ọge, mana ndị iwe na ewe ekweghi ka ụfodu n'ime ha gafee.
content_975	3) O kwuru ka ndị niile ọkụ a gbara ihe kụ bia na ụlo gọọmenti n'ụbochị  Mọnde nke iri abụo na otu ọnwa Ọktoba.
content_975	4) A ga-ehibe nzụko ga-achopụta ihe kpatara oku a n'ezie
content_975	5) Gọvanọ Obiano si na ezinulo ya niile na ekpere ndi nwụru ekpere ma kwuo kwa na ha ga-enyere ezinụlo ha aka were lie ha.
content_975	N'igwe soshial medịa, ndị mmadụ na-ekwu na ma ụlọahịa ndị mmadụ ma ụgbo ma ụlọ na-erefu n'ọkụ a dịka @Josahyah siri gosi:
content_975	Mana mgbe @Maxie_IsAwesome denyere n'ozi ya, ọ kpọkụrụ ndị mmadụ ka ha na-ekpere ndị dị nso ka ha gbata ọsọ enyemaka:
content_975	@Nonny_marshal dere na ọkụ a ferela n'Ọchanja na Fegge:
content_976	Images of many of the BBC's 100 Women 2019
content_976	BBC eweputala aha ụmụnwaanyị 100 ndị a ma ama kacha akwalite ma na ewepụta ihe ọhụrụ n'ụwa niile gburugburu n'afọ 2019.
content_976	N'afọ a ka ụmụnwaanyị 100 na ajụ: Kedu ka echi ga-adị ma ụmụnwaanyị bụrụ ndị ndu?
content_976	Aha ndị a gụnyere onye na-ese ụlọ chọrọ irụgharị mba Syria, Onye na edu ndị na-arụ ụgbọelu ga aga ụwa Mars na Nasa, ọtụtụ ụmụnwaanyị ndi edeputara aha ha bụ ndị ọkamụta n'ọrụ ha, Ha ga-akọwara anyi etu ha chere n'ụwa ga adi n'afọ 2030.
content_976	Ndị ọzọ gụnyere onye ndọrọndọrọ ọchichị 'ana amaghi' na emegide ndi otu nzuzo 'Mafia', ma kwa ndị na-agba bọọlụ na alụso ikpa oke maka na ha bụ ụmụnwaanyị, ndi a niile ji ndu ha egosi ndị ọzọ ụzọ .
content_976	Ụmụnwaanyị bụ ndị Afrịka aha ha so bụ
content_976	9) Rida Al Tubuly - Onye na-achọ udo, Libya
content_976	Dịka ọgbaaghara di na mba Libya, otu nwaanyị bụ Rida Al Tubuly na-achọ ka enye ụmụnwaanyị ohere ka ha soro n'ọchịchị ya bụ obodo ka ha nwee ike dozie obodo Libya.
content_976	Otu ya bụ  'Together We Build It' na-achọ ụzọ i si dozie ma kwụsi ọgbaaghara na mba Libya.
content_976	N'afọ gara aga ka ọ gwara ndị na-ahụ maka ikike dịịri onye nke ndị UN na ha anaghị etinye ụmunwaanyị na nzụkọ gbasara ọdinihu Libya.
content_976	Tubuly bụ onye nkụzi na mahadum ma nwee kwa ntụrụụgo nke agụmakwụkwo ' International Human Rights Law'.
content_976	16) Judith Bakirya - Onye ọrụ ugbo, Uganda
content_976	Judith Bakirya bụ onye eji ọrụ ugbo zụọ bụ onye mbu n'ime ndị ebiri ya nwetara ntụrụugo ị ga-akwụkwọ sekọndịrị na-efu.
content_976	Mba Uganda nyere ya ntụrụụgo nke ọrụ ugbo.
content_976	O ji ohere a ekwusi okwu ike maka inye ụmụnwaanyị ikike ruru ha nke gụnyere inwe ala, ịgụ akwụkwọ na ikwusi imegbu ụmụnwaanyị n'ezinụlọ.
content_976	27) Salwa Eid Naser - Ọgba ọsọ, Nigeria/Bahrain
content_976	Salwa Eid Naser meriri  400 metres na Doha n'afọ a.
content_976	A mụru ya n'Anambra steeti kama ọ gara mba Bahrain dịka ọ na-achọ ebe ọ ga-enweta ohere ito dịka onye na-agba ọsọ.
content_976	28) Rana el Kaliouby-  Onye na-arụ kọmpụta na-eme ka mmadu, Egypt
content_976	Rana el Kaliouby so na ndị mbụ bidoro rụwa igwe kọmputa na-eme ka mmadu n'Egypt.
content_976	Ihe na-amasi ya bụ ihụ na ụmụnwaanyị nwetere ohere ụmụnwoke na-enweta na Teknụzụ.
content_976	30) Lucinda Evans - Onye na azọchitere ụmụnwaanyị oke ruru ha, South Africa.
content_976	Evans na-agba mbo ihu na ụmụnwaanyi South Africa nwetere ikike ruru ha na-agbanyeghi na mwakpo na ogbugbu ụmụnwaanyi na-ari elu na South Africa
content_976	42) Asmaa James- Onye Ntaakụkọ/Onye na-akwalite ọdịmma, Sierra Leone
content_976	James na ekwuchitere ndị na enweghi etu ọha ha na Sierra Leone.
content_976	Ọ mere ka ụmụnwaanyị mba ahụ na-eyi uwe ojii iji na ụbọchị Tuzde nke ikpeazụ n'ọnwa niile dịka ụzọ ha si ekwu na ha achọghizi mwakpo ụmụaka ụmụnwaanyị.
content_976	Ihe kpaliri mụọ ya bụ mwakpo awakporo nwatakịrị dị afọ ise.
content_976	45) Gada Kadoda- Injinịa, Sudan
content_976	Dr Gada Kadoda na-ekuziri ụmunwaanyi bi na ime obodo etu ha ga esi were anwu adobata ọkụ latrik n'obodo ha.
content_976	47) Ahlam Khudr - Onyeisi ndị na-eme ngagharịiwe, Sudan
content_976	Onye bara onwe ya ' Nne ndị Sụdan niile nwụrụ maka ihe ha kwenyere', Egburu nwa Ahlam nwoke gbara afọ iri na asaa n'afọ 2013 mgbe a na-eme ngagharịiwe udo.
content_976	Kamgbe ahụ ka Ahlam wepụtara ndụ ya ịchọ ikpe ziri ezi maka ọnwụ nwa ya na kwa ịkwado ikike ruru ndị niile nwụrụ maọbụ ndị 'furu efu' na mba Sụdan.
content_976	55) Julie Makani - Dọkinta na onye sayencị, Tanzania
content_976	Julie etinyela afo iri na abụo iji chọpụta etu a ga esi agwọ ọrịa 'Sickel cell' ma na arụkwa ọrụ iji hụ na ndi mmadụ chọpụtara maka ọrịa ahụ.
content_976	61) Raja Meziane - Ọgụụ egwu, Algeria
content_976	Raja Meziane na eji egwu egosipụta mpu na nrụrụaka di n'ọchịchị mba ya.
content_976	96) Purity Wako - Onye ọzụzu maka ndụ , Uganda
content_976	Purity na-gba mbọ ihu na ụmụnwaanyị nwere ikike ruru ha n'ezinulo.
content_976	63) Benedicte Mundele - Onye na-azụ ahia nrị, Democratic Republic of Congo
content_976	O mepụtara ọtụtụ nrị sitere n'ime ji bekee na 'Passion Fruit'  nke ndị ogbenye ga azụtanwụ.
content_976	69) Farida Osman - Onye na-egwu mmiri, Egypt
content_976	Ọ na ekwusi okwu ike ka ụmụakwụkwọ mahadụm tinye ụchụ n'ịgwu mmiri.
content_976	Osmann ritere ọla nchara n'igwu mmiri n'afọ a.
content_976	81) Nanjira Sambuli - Onye na-ahu maka ụmụnwaanyị i so na Teknụzụ Dijital, Kenya
content_976	Sambuli na-agba mbo ihụta na ụmụnwaanyị niile na mba Kenya nwere ike inweta ịntaneti.
content_976	83) Hayfa Sdiri - Entrepreneur, Tunisia
content_976	Mgbe ọ dị afo iri na isii ka o wepụtara ụlooru na abụghi maka ikpa ego bụ 'Entr@crush' ebe ndị ntoroọbia ga enwe ike inweta nkwado ma gụọ akwụkwọ n'ihe dị ka 'management' na 'accounting'.
content_976	O sokwara ndị UN rụọ ọrụ n'ihe gbasara oghata ọha na-ebe nwoke na nwaanyị.
content_976	90) Kalista Sy - Onye na-ede ma na eme ihe ejiji, Senegal
content_976	Ihe ejiji ọmepụtara nke akpọrọ 'Mistress of a married man' wuru ewu n'obodo ha.
content_976	Ihe ejiji a gosiri ụmụnwanyị na-eme ọfụma ma gosikwa nsogbu ndị lụru ọtụtu nwaanyị na ọrịa ụbụrụ .
content_976	Ụmụnwaanyị ndị ọzọ so na abụghị ndị Afrịka
content_976	1) Precious Adams- Ote Egwu, US
content_976	2) Parveena Ahanger - Ikike ruru onye, Indian-administered Kashmir
content_976	3) Piera Aiello - Ndorondoro ochichị, Italy
content_976	4) Jasmin Akter - onye egwuregwu Cricket, UK/Bangladesh
content_976	5) Manal AlDowayan - Nka, Saudi Arabia
content_976	6) Kimia Alizadeh - Taekwondo , Iran
content_976	7) Marwa Al-Sabouni- Architect, Syria
content_976	8) Alanoud Alsharekh -  Ikike ruru ụmunwanyị, Kuwai
content_976	10) Tabata Amaral -  Ndorondoro ochichị, Brazil
content_976	11) Yalitza Aparicio - Onye ihe ejiji , Mexico
content_976	12) Dayna Ash - Omenala, Lebanon
content_976	13) Dina Asher-Smith - Atọgbaọsọ, UK
content_976	14) MiMi Aung - 'Project manager' na Nasa', US
content_976	15) Nisha Ayub - 'Transgender rights activist', Malaysia
content_976	17) Ayah Bdeir - Onye azụmahia, Lebanon
content_976	18) Dhammananda Bhikkhuni - 'Monk', Thailand
content_976	19) Mabel Bianco - Dọkinta, Argentina
content_976	20) Raya Bidshahri - Nkụzi, Iran
content_976	21) Katie Bouman - Sayence, US
content_976	22)Sinead Burke - Ikike diiri ndi meruru ahụ, Ireland
content_976	23) Lisa Campo-Engelstein - 'Bioethicist', US
content_976	24) Scarlett Curtis - Ode akwukwo, UK
content_976	25) Ella Daish - 'Environmentalist', UK
content_976	26) Sharan Dhaliwal - Ode akwụkwọ, UK
content_976	29) Maria Fernanda Espinosa -OnyeisiUN General Assembly, Ecuador
content_976	31) Sister Gerard Fernandez- Roman Catholic nun, Singapore
content_976	32) Bethany Firth - 'Paralympic swimmer', UK
content_976	33) Owl Fisher - Onye ntaakụkọ, Iceland
content_976	34) Shelly-Ann Fraser-Pryce - Ọgba ọso, Jamaica
content_976	35) Zarifa Ghafari - 'Mayor', Afghanistan
content_976	36) Jalila Haider - Okaikpe, Pakistan
content_976	37) Tayla Harris - Australian rules footballer and boxer, Australia
content_976	38) Hollie - Trafficking survivor, US
content_976	39) Huang Wensi- Oti okpo, China
content_976	40) Luchita Hurtado - Nka, Venezuela
content_976	41) Yumi Ishikawa - Onye bidoro  #kutoo movement, Japan
content_976	43) Aranya Johar - 'Poet', India
content_976	44) Katrina Johnston-Zimmerman - 'Anthropologist', US
content_976	46) Amy Karle - 'Bioartist', US
content_976	48) Fiona Kolbinger - Onya inyinya igwe, Germany
content_976	50) Aïssata Lam - 'Microfinance expert', Mauritania
content_976	51) Soo JungLee - 'Forensic psychologist', South Korea
content_976	52) Fei-Fei Li - Igwe na-eme ka mmadụ, US
content_976	53) Erika Lust- Ejiji, Sweden
content_976	54) Lauren Mahon - Onye meriri ọrịa kansa, UK
content_976	56) Lisa Mandemaker - 'Speculative designer', Netherlands
content_976	57) Jamie Margolin - 'Climate change activist', US
content_976	58) Francia Márquez - 'Environmentalist', Colombia
content_976	59) Gina Martin - 'Campaigner', UK
content_976	60) Sarah Martins Da Silva - 'Consultant gynaecologist/obstetrician', UK
content_976	62) Susmita Mohanty - 'Space entrepreneur', India
content_976	64) Subhalakshmi Nandi - 'Ikike ruru ụmụnwaanyị, India
content_976	65) Trang Nguyen - 'Conservationist', Vietnam
content_976	66) Van Thi Nguyen - Onye nwe ulooru na 'disability rights advocate', Vietnam
content_976	67) Natasha Noel- Yoga , India
content_976	68) Alexandria Ocasio-Cortez - Nwaanyi omeiwu, US
content_976	70) Ashcharya Peiris - 'Designer', Sri Lanka
content_976	71) Danit Peleg- 'Designer', Israel
content_976	72)Autumn Peltier - Maka miri dị ọcha, Canada
content_976	73) Swietenia Puspa Lestari - 'Diver/environmentalist', Indonesia
content_976	74)Megan Rapinoe -Onye egwu bọolụ, US
content_976	75)Onjali Rauf - Ode akwụkwo, UK
content_976	76) Charlene Ren - Mmrir di ọcha, China
content_976	77) Maria Ressa- Ntaakụko, Philippines
content_976	78) Djamila Ribeiro - Ode akwụkwo, Brazil
content_976	79) Jawahir Roble - Onye na-egbu eguregwu bọọlụ, UK/Somalia
content_976	80) Najat Saliba - Okammuta Kemistirị, Lebanon
content_976	81) Nanjira Sambuli - 'Digital equality expert', Kenya
content_976	82) Zehra Sayers - Sayencs, Turkey
content_976	84) Noor Shaker - Sayensi nke Komputa, Syria
content_976	85) Bonita Sharma - Onye mmeputa, Nepal
content_976	86) Vandana Shiva - 'Environmentalist', India
content_976	87) Pragati Singh - Dọkinta, India
content_976	88) Lyubov Sobol - Okaikpe, Russia
content_976	89) Samah Subay - okaikpe, Yemen
content_976	91) Bella Thorne - Onye Ejiji, US
content_976	92) Veronique Thouvenot - Dokinta, Chile
content_976	93) Greta Thunberg - 'Climate change activist', Sweden
content_976	94) Paola Villarreal - 'Computer programmer', Mexico
content_976	95) Ida Vitale - 'Poet', Uruguay
content_976	97) Marilyn Waring - 'Economist and environmentalist', New Zealand
content_976	98) Amy Webb - 'Futurist', US
content_976	99) Sara Wesslin - Nkaakụko, Finland
content_976	100) Gina Zurlo - Ọmụmụ ofufe, US
content_976	Photo credits: Photo copyrights: Karolina Kuras, Hans Jørgen Brun, Nicola Virzì, Sage Sohier, Christian Petersen/Getty Images, Mooreyameen Mohamad, Amelia Allen, Getty Images/Maja Hitij, UN, British Swimming, Hauser & Wirth, Oresti, Tsonopoulos, Kawori Inbe, Amal Adam, Matt Kay, Constanza Lavagna, Paula Mitre, Theo Kruse, Venura Chandramalitha, Luis Crispino/Claudia Magazine, Anders Hellberg, Graciela Buffanti, Wakophotography, IBF China, Germana Costanza Lavagna, Neal Hardie, Sharon Kilgannon, Hanna Sotelo, Sumit Kumar Singh, Päivi Mäkelä, Pimienta Films, Siddharth Das, Venura Chandramalitha, Linda Roy by Irevaphotography
content_976	Gịni ka ụmunwaanyị 100 pụtara?
content_976	BBC ụmụnwaanyị 100 ndị a ma ama kacha akwalite ma na ewepụta ihe ọhụrụ n'afo obụla ma kọọ akụko ha.
content_976	N'afọ a ka ụmụnwanyi 100 na ajụ: Kedu ka echi ga-adị ma ụmụnwaanyị bụrụ ndị ndu?
content_976	Soro anyi na Facebook, Instagram na Twitter ma cheta were #100Women.
content_977	Akụkọ dị mkpa
content_977	Amapụtala ijeri naịra 10 maka ịrụzi ọdọụgbọelu Enugwu - Buhari
content_977	Onyeisiala Muhammadu ekwuola na ọmapụtala ego dị ijeri naịra iri maka ịrụzi ọdọụgbọelu Akanu Ibiam dị n'Enugwu.
content_977	O kwuru na o mere nke na-agbanyeghi ụkọ ego dị n'iji arụpụtala ihe dị iche iche chere gọọmentị n'ihu.
content_977	Lee ọnọdụ ọdọụgbọelu Akanu Ibiam dị n'Enugu steeti
content_977	Malitenu ọrụ n'ọdọugbelu Enugu nke taa nke echi - Ndịomeiwu
content_977	Onyeisiala Buhari sị na dịka ọ bụ ọrụ dịrị gọọmentị ya ịrụ akụrụngwa dị n'obodo na ọ bụ nke a.
content_977	O kwuru na minista na-ahụ maka njem ụgbọelu bụ Hadi Sirika ekweela ya ngwa na a ga-arụcha ọdọụgbọelua n'oge na-adịghị anya.
content_977	Cheta na o ruola ihe dịka izuụka itoolu gọọmentị mechiri ọdọụgbọelu ma kwuo na a chọrọ ịrụzi ya.
content_977	A ga-ebelata ego ndị ụlọọrụ gọọmentị ji eme njem
content_977	Onyeisiala Muhammadu Buhari enyela iwu ka ebelata ego ndị ọrụ gọomentị gbalitere n'ọkwa.
content_977	Site ụgbụa gawa n'ihu,
content_977	1) Nanị ụbọchị onye ọrụ a kwesịri i nọ maka nzụklo ọbụla ka gọọmenti ga akwụ ụgwọ ya.
content_977	Ihe ise gbara ọkpụrụkpụ gbasara budget 2020
content_977	Buharị ga-ebupute akwụkwọ etu gọọmenti ga-esi mefu ego n'afọ na-abịanụ
content_977	2) Onye ọbụla na-aga nkem ga egosi akwụkwo na-egosi ihe kpatara o ji eme njem.
content_977	3) Ọ bụ nanị njem gbasara gọomenti ka a ga agwụ ụgwọ ya.
content_977	4) Mmadụ anọ nani ga eso ndị minista eme njem nke ga agunye 'Director', 'Schedule Officer' na onye enyemaka Minista. Ndị minista ka n'ọkwa bụ mmadu atọ.
content_977	5) Onyeisiala kwuru na ọ bụ nani ụgboro asatọ ka gọomentị ga-akwụ ụgwọ njem n'afo. kama,ndị minista, 'Permanent Secretary', onyeisioche ndị 'Extra-Minsterial Departments', 'Chief executive officers' na ndị 'Director'.
content_977	Ndịagha Naịjirịa esila n'ịgba Egwueke banye Atilogwọ Udo
content_977	Ndịagha Naịjirịa sị na emume 'EGWUEKE' ha na-eme n'ọwụwanywnụ Naịjirịa ga na-aza zi 'ATỊLỌGWEỤ UDO'.
content_977	Ozi a dị n'akwụkwọ ozi si n'akara Twitter ha bụ nke onye nghazi mgbasaozi ha bụ Aminu Iliyasu tinyere aka na ya.
content_977	"Ụjọ ka ji ụmụaka obodo a" - Ezinaụlọ na agbatobi Nnamdi Kanu
content_977	'Anya ndị agha adịghị n'ọchịchị'
content_977	Emume a dịka ha si kwuo bụ nke ha na-eji azụ ndịagha n'ụzọ dị iche iche malitere n'afọ 2016.
content_977	Ndịagha sị ha na-ejikwa emume a ememina mpụ ndị dịka ohi, ntọrị mmadụ, agha ndị otu nzuzo, esemokwu dị n'etiti obodo nakwa ndị ọzọ.
content_977	Ha kwukwara na mgbanwe aha emume apụtaghị na usoro e ji eme ya agbanwela, na usoro niile ha ji eme ya ka kwụ etu ọ dị na mmalite.
content_977	Cheta na ọ bụ n'oge emume 'EGWUEKE' nke afọ 2017 ka ndịagha wakporo ụlọ onyendu Ipob bụ Nnamdị Kanu dị n'Afara Ukwu Ibeku Umuahia nke Abia Steeti.
content_977	Boris Johnson sị na Briten na UK enweela nkwekọrịta
content_977	Otu 'European Union' na mba Briten enweela nkwekọrịta maka etu Briten ga-esi hapu EU dịka Praịm Mịnịsta Briten bụ Boris Johnson sị kwuo.
content_977	Ha nwere mkparịtaụka a n'Obodo Brussels nke dị na mba Belgium.
content_977	Johnson kwuru na "anyị enwetela ezigbo nkwekọrịta ga-enye anyị nnwereonwe".
content_977	Ọ teela ndị isi mba abụọ a ji enwe mkparịtaụka maka ọdịmma onwe ha ma ọ bụru na Briten hapụ EU, mana nkwekọrịta a ha nwere ka ga-aga n'ihu ndị omeiwu mba Briten nakwa nke ndị EU iji binye ya aka.
content_977	Mana ndị otu ndọrọndọrọ ọchịchị a kpọrọ 'Democratic Unionist Party' (DUP) ka na-ekwusi ike na ha akwadoghi nkwekọrịta a.
content_977	Ndị pati a bụ nke ndị Northern Irish ekwubụọla na ha agaghị atụkwasi obi n'okwu Johnson.
content_977	Onyeisi ndị anọghị n'ọchịchị bụ Jeremy Corbyn boro aka n'isi tie mkpu sị na mkpebi a Johnson na aṅụrịrị kakwa njọ karịa nke Theresa May nwetere.
content_977	Corbyn kpọkuru ndị otu ya ka ha ghara ịge Johnson nti n'ihi na okwu ya bụ okwu onye awụrụaka.
content_977	N'aka ọzọ onyeisi European Commission bụ Jean-Claude Juncker sị na ya bụ mkpebi dị mma n'ụzọ ga-abara mba abụọ ahụ uru.
content_977	Aisha Buhari na ndị enyemaka ọhụrụ
content_977	Nwunye Buhari na-ekwukarị uche n'ihe gbasara gọọmenti di ya
content_977	Ị nụrụ na nwunye onyeisiala bụ Aisha Buharị enweela ndị enyemaka mmadụ isii ọhụrụ.
content_977	A nụrụ na ndị a gụnyere Mairo Almakura, Muhammed Albishir na Wole Aboderin.
content_977	Ndị ọzọ bụ Aiyu Abdullahi, Zainab Kazeem na Funke Adesiyan.
content_977	Aisha ji ohere a arịọ mgbaghara maka ya bụ ihe onyonyo pụtara na sochịal midia ebe ọ na-abamba.
content_977	Trump ekweghị ojiji
content_977	Gọọmenti mba US mechiri n'izu gara ga maka na ndị sineti akwadoghi bọjetị ha
content_977	Akọgbuola onyeisiala Trump n'ọnụ maka mkpọpụ ọ kpọpụrụ ndịagha Amerịka na Syria.
content_977	Trump n'onwe ya achọkwaranụ ịma, ebe ọ na-ekwu na Amerịka abụghị ndị uweojii mbaụwa.
content_977	A na-eche na ọ bụ maka ọpụpụ a Amerika pụrụ mere ndị Turkey ji malite ibuso ndị Kurd agha ọzọ.
content_977	Egwu a chaala Pogba
content_977	Paul Pogba a gbaala ise n'ime asọmpi asato Manchester United gbara n'ọgbọ a
content_977	Kedu ka ị sị hụ ọnọdọ Manchester United n'Asọmpi ha na Liverpool na-aga ịgba?
content_977	Onwebeghi onye ma ebe ha bụ asụrụ asụ dewere ọdụ ebe a sị na Paul Pogba agaghị esokwa gba ya bụ bọọlụ.
content_977	Anyị nụrụ na Pogba merụrụ ahụ dịka ojisiaghọ mgbo ha bụ de Gea.
content_977	Gee akụkọ ndị n'otu nkeji
content_977	Lee ihe nkiri anyị taa
content_977	Akụkọ ga-amasị gị taa
content_977	Ndị uweojii Bulgarịa anwụchiela mmadụ isii na-akwado ịkpa oke agbụrụ
content_977	Ọ bụ gịnị na-ese okwu n'Aso Rock?
content_977	BBC 100 Women 2019: Kedu ndị aha ha so?
content_978	Ọtụtụ ụmụ Igbo na-azụ ma na-ere ahịa gbarụọla ihe na mmechi okeala Naịjirịa na mba ndị nke gọọmentị mechiri.
content_978	N'ime nyocha BBC Igbo mere iji mata etu mmechi okeala a si metụta ha, ha kwuru na onweghi ahia ha na-azụta.
content_978	Na nke a mere ha ji erezi ngwaahịa ha oke ọnụ, nke ndị na-azụ ha ahịa na-eme mkpesa banyere ya.
content_978	Mana otu onye sị na nke a emetutaghị ya maka na ọ na-eji ụgbọelu ebubata ngwaahịa ya si na mba Chaịna.
content_978	Kirie ihe ha kwuru n'uju.
content_978	Akụkọ ndị ọzọ ga-amasị gị:
content_979	Akanu-Ibiam Airport Enugwu
content_979	Otu n'ime ndị isi n'ụlọọrụ na-ahụ maka ọrụ ụgbụọelụ bụ Federal Airports Authority of Nigeria nke akpọrọ FAAN na aha ịchafụ agbarala BBC ama ndị mmụọ.
content_979	Nwaamadị a gbaara anyị ama a na-achọghị ka akpọ aha ya sị na ugbua onyeisiala nyegoro ikike ka ewepụta ijieri naịra iri tinye na ya bụ ọrụ, na oge eruola mgbe ha ga-amalite ya bụ ọrụ n'ikem n'ikem.
content_979	Amapụtala m ijeri naịra 10 maka ịrụzi ọdọụgbọelu Enugwu - Buhari
content_979	Ndịọrụ ụgbọelu n'Enugu Airport na-ebe kpaa maka mmechi e mechiri ya
content_979	Ọ bụ eziokwu na ọrụ amalitela n'ọdọụgbọelu dị n'Enugwu?
content_979	BBC jụrụ ya ma ya bụ ego onyeisiala Muhammadu Buhari mapụtara ọ ga-ezu ya bụ ọrụ, ọ sara na ọ bụ ego ha tinyere ka onyeisiala nyere ha.
content_979	Ọ sịkwa na ihe bụ ọkpụrụkpụ ọrụ dị na ya bụ akwụkwọ ha depụtara maka ya bụ ọrụ bụ ihe gbasara irụgharị okporoụzọ ụgbọelụ Akanu Ibiam ya na ọrụ ndị ọzọ na-erijughị afọ.
content_979	A ga-emechi ọdụ ụgbọelu Enugwu n'Ọgọst 24
content_979	Buhari kwenyere n'atụmatụ niile ndị Ọwụwa Anyanwụ wepụtara - Gọvanọ Umahi
content_979	O kwetere na ya bụ ego gọọmenti tinyere aka na ya ga-ezu ya bụ ọrụ.
content_979	Ya bụ nwaamadị kwuru na obi ụtọ ya bụ na mmiri ozizo akwụsịwala nke bụ na ha nwere ike ịmalite ya bụ ọrụ tupu abali iri agachaa.
content_979	Ọnwere okwukwe na ha ka ga-arụcha ya bụ ọrụ tupu Ekeresimesi etinye ukwu.
content_979	Akụkọ ga-amasị gị
content_979	'Tanka nsi bụ ihe menyụrụ ọkụ n'Onitsha'
content_979	Ụfọdụ nri ndị Igbo anaghị erikawazị
content_979	Naanị ụgwọ otu ọnwa ka Naịjirịa ji Gernot Rohr - NFF
content_979	Lee ihe nkiri ihe Coscharis kwuru maka ịmechi bọda Naịjrịa
content_980	Igbo na-atụ ilu na-asị na onye nọ mmadụ nso na-anụ isi eze ya.
content_980	Mana kedụkwanụ ka ị nwere ike isi gwa enyi gi na ọnụ ya na-esi isi ka ọ ghara ịdị ka ị na-akparị ya akparị?
content_980	Lee ihe ndị ntorobịa anyị na ha nwere mkparịtaụka gwara anyị.
content_980	Akụkọ ndị ọzọ ga-amasị gị:
content_981	Jurgen Klopp
content_981	Liverpool ji pọintị asatọ aga Manchester City bụ ndị nọ n'ogogo abụọ na tebulu Premier League
content_981	Ndị Man Utd unu a ga-eyiri ọbante jee ọgụ?
content_981	Aka na-achịkọta Liverpool bụ Jurgen Klopp na-agba egbe ọnụ maka ihe ọ na-eche na ndị otu ya ga-eme Man Utd n'ụbọchị ụka.
content_981	Klopp kwuru na ya ma na ndị Man Utd na-ekwu okwu igbanwe ọnọdụ ha, mana ọ sị ha cheretukwuo otu izu (ka ha kụzichaara ha ihe) tupu ha amalite ya bụ mgbanwe.
content_981	West Ham etiela Man United ka ịgba udubọnch
content_981	Newcastle echiela Man United 'E cheta ebewe nke mbụ n'Ịngland'
content_981	O kwukwara na "echeghị m na e nwere ọtụtụ otu egwuregwu ga-achọ izute anyị ka ọ dị ugbua".
content_981	Ma sị " Man Utd nọ n'ọnọdụ na-amasịghị ha, ha chọkwaranụ ịgbanwe ya. Anyị ga-agba mbọ ịhụ na mgbanwe ahụ ha na-achọ ga-amalite n'izu na-abịa nụ (mgbe anyị zutechara). Ọ gwụchaa!"
content_981	A chụọla osote gọvanọ Kogi steeti ụkwụ eru ala
content_981	Simon Achuba ga-anọ n'ịta ikikere eze ugbua dịka ndị ụlọomeiwu steeti ya gbakọrọ aka chụtuo ya n'oche.
content_981	Ha boro ya ebubo agwa ọjọọ nakwa ihe ndị ọzọ.
content_981	Cheta na Achuba na Gọvanọ steeti ya na-ese okwu kemgbe.
content_981	Ebee ka nwoke a ga-esi bido ebido?
content_981	Otu nwoke nọ eche ụwa ya ugbua ka ọkụ Ọchanja napụrụ ya ụlọahịa ya, nke gbara n'Ọmọba anapụ ya ụlọobibi ya nakwa ụgbọala ya.
content_981	Ọkụ malitere ịgba n'Ọmọba ebe elekere atọ nke isi ụtụtụ ụbọchị 18 nke ọnwa Ọktoba 2019
content_981	N'agbanyeghị na mmadụ anwụghị na nke Ọmọba, ụzụ akwa na-atụ n'ihi na ụlọ na ụgbọala gbachara ọkụ.
content_981	N'isi ụtụtụ, ndị bi n'Ọmọba Ọnịcha tetara ụra n'elekere atọ nke isi ụtụtụ dịka tanka bu mmanụ ụgbọala dara ma wụsasịa ihe o bụ n'ala.
content_981	Ya bụ mmanụ ghọrọ ọkụ dị ka nke Ọchanja siri mee.
content_981	Lee ihe ndị mmadụ gabigara  n'ọkụ abụọ gbara n'Ọnịcha n'otu izu.
content_981	Ogbunigwe alaala ndị mmadụ n'iyi n'Afganịstan
content_981	Ogbunigwe a gbapụrụ na mpaghara Nangarhar Province
content_981	Ihe karịrị mmadụ iri isii anwụọla ebe ọtụtụ merụrụ ahụ dịka ogbunigwe gbapụrụ n'ụlọekpere alakụba na mba Afganịstan taa.
content_981	E nwebeghi ndị kwere na ọ bụ n'aka ha ka mwakpo ọjọọ a si.
content_981	Ndị Shiite aghaala ike n'anwụ ọzọ
content_981	Akụkọ si Abuja eru anyị ntị na-ekwu na ndị uweojii ji anwụrụ ose wee chụsasịa ndị otu Alakụba a kpọrọ Shiite mgba ha mere ngagharị iwe n'ehihie taa.
content_981	Ndị otu Shiite ka na-akpọ oku ka a tọhapụ onyeisi ha bụ Ibrahim El-Zakzaky nke gọọmentị etiti ji kamgbe afọ 2015.
content_981	Ndị ọrụ na gọọmentị achabiela ehi ọdụ
content_981	Ebe ndị ọrụ na gọọmenti na-etinyeaka n'akwụkwọ maka ụgwọọnwa ha
content_981	N'ikpeazụ nghọtaghie dị n'etiti ndị ọrụ na gọọmentị etiti abịala na njedebe dịka ha nwere nkwekọrịta na ya.
content_981	Dịka nzuko ha nọ na-aga n'ihu, mịnịsta steeti na-ahụ maka ndị ọrụ bụ Festus Keyamo dere ya n'akara Twitter.
content_981	Buhari mee ọsịsọ - NLC
content_981	Minimum Wage: Etu ngagharịiwe ndị NLC si aga
content_981	O dere "Site na mkparịta ụka gọọmentị na ndị ọrụ, ha ekwekọrịtala na nhazigharị puku naịra iri atọ ụgwọ ọnwa opekatampe ọhụrụ."
content_981	Onyeisi otu a kpọrọ 'Trade Union Congress' bụ Quadri na odeakwụkwọ ya bụ Musa-Lawal Ozigi sị na nke a bụ eziokwu.
content_981	Ha kelere gọọmentị na ndị ọrụ maka inwe ndidi na mkparịta ụka ha iji nwe nkwekọrịta.
content_981	A ga-eji pasentị 23.2 bulie ego ndị nọ n'ogogo 7, pasentị 20 n'ogogo 8, pasentị 19 n'ogogo 9.
content_981	Pasentị 16 maka ndị nọ n'ogogo 10 ruo 14, pasentị 14 na ndị n'ogogo 15 ruo 17.
content_981	Nkwekọrịta ha na-abịa dịka ụbọchị otu narị na iri asatọ na abụọ gachara onyesiala Buhari tinyere aka na ya.
content_981	Ụgbọala Tanka ọzọ agbaala ọkụ n'Ọmọba Ọnịcha
content_981	Nwanna ọkụ a gbara n'Ọnicha ka bụkwa okwu akpụ n'ọnụ dịka ọtụtụ ihe onyonyo na-apụta na soshal midia.
content_981	Dịka a na-ekwu nke a, ụgbọala Tanka ọzọ dara ma gbaa ọkụ n'okporoụzọ Ọmaba Phase 1 nke Ọnịcha na mgbede ụnyaahụ.
content_981	'Tanka nsi bụ ihe menyụrụ ọkụ n'Onitsha'
content_981	Mana ndị uweojii site n'ọnụ onye na-ekwuru ha bụ Haruna Mohammed sị na o nweghi onye nwụrụ n'ọkụ a gbara.
content_981	Mohammed kwuru na ha ebupụla ụgbọala Tanka a n'ụzọ ka ọ ghara igute kpachi kpachi okporoụzọ.
content_981	Onye ntaakụkọ anyị gara ebe ahụ sị na ọ bụ mposi ka eji gbanyụọ ọkụ ebe ụfọdị ebe ndị ọrụ gbata gbat enweghị mmiri.
content_981	Idemmiri emeela ndị mmadụ ịwa na Gana
content_981	Ihe ruru mmadụ iri abụọ na asatọ anwụọla ebe ọtụtụ ndị ọzọ merụrụ ahụ n'ihi oke mmiri ozuzu zoro ụbọchị asatọ na Gana
content_981	Ihe karịrị ụlọ otu puku alariela n'iyi, mana n'agbanyeghi nke a egwu ka dị na ọnụọgụgụ ndị o metụtara ka ga-arị elu.
content_981	Ed Woodward enweela iwe
content_981	Ed Woodward bụ onye nọ n'aka ekpe
content_981	Onyeisi otu egwu bọọlụ Manchester United bụ Ed Woodward sị na ọ bụ mkparị ị sị na ndị na-abụghị ndị boolu na-eme mkpebi n'ihe gbasara bọọlụ.
content_981	Cheta na a sị na Woodward na-etinyekarị anya n'okwu ndị nchịkọta Man United.
content_981	Gee akụkọ ndị n'otu nkeji
content_981	Lee ihe nkriri Coscharis
content_981	Akụkọ ga-amasị gị
content_981	Otu nwoke adaala nwụọ na ọdọugbọelu dị na Legọs ka ọ nụrụ na nwunye ya nwuru
content_981	Aisha Buhari abatala n'ike na ebube
content_981	Gini ka ụbọchị 'No Bra Day' pụtara?
content_982	Ụmụnne Dick Tiger kwuru maka mbọ ọ gbara were pụta ihe dịka dike na dimkpa, nakwa ka o si nye aka n'agha Biafra.
content_982	Ha kwuru na ya bụ nwaamadị tara ahụhụ nke ukwuu tupu ọ pụta dịka dike na dimkpa Igbo.
content_982	O rere ololo mkpọ (karama) n'Aba tupu ọ malite ịkụ ịgbakwụ.
content_982	Mgbe o merichara ọkpọ na Naịjria, ọ gara Briten ichere ndị ọcha aka mgba.
content_982	Ọ dịghịrị ya mfe mgbe o ruru ebe ahụ.
content_982	O mechara nwee obi ịdamba tupu Chi Igbo agbakwute ya.
content_982	Mgbe ahụ ka ọ malitere ịkụpụ ndị ọcha mkpụru ọkwụru n'anya.
content_982	Lee akụkọ a ka ị hụ ka o si gaa.
content_982	Ndị mere akụkọ a: Chris Sanctus Okereke, Chiagozie Nwonwu na Nnamdi Agbanelo
content_983	Ọkụ Ọchanja
content_983	Ọkụ ka na-agba n'ime ụfọdụ ụlọahịa dị n'Ọchanja n'agbanyeghị na taa bụ ụbọchị anọ ọkụ a malitere
content_983	Mmadụ atọ na-arụ n'otu ụlọ oriri na nkwari dị n'obodo Akwudo dị n'Otolo, Nnewi dị n'Anambara steeti anwụọla dịka ọkụ gbara ebe ahụ n'isi ụtụtụ taa.
content_983	Ọnụ na-ekwuchitere ndị uweojii na steeti ahụ bụ Haruna Mohammed, gwara BBC Igbo na ndị uweojii nwụchiri onye nwe ebe ahụ maka ebubo na ọ na-agbachikarị ndị na-arụrụ ya ọrụ ma ha laba ụra n'ime ebe ahụ.
content_983	Ọkụ ka na-agba n'Ọchanja
content_983	Akụkọ si Ọnịcha eru anyị ntị na-akọwa na ọkụ tanka ahụ gbara n'ahịa Ọchanja ụbọchị atọ gara aga, ka na-enwu ruo ugbua.
content_983	Ndị ihe ha lara n'iyi na ya bụ ọkụ ọgbụgba ka na-ekele Chukwu maka ndụ ha ma na-enwe olileanya.
content_983	Ọnọdụ Brexit nọ ugbua
content_983	Ndị omeiwu mba Briten 322 kwenyere ka e gbutukwuo oge tulee ihe, ebe mmadụ 306 chọrọ ya ọkụ ọkụ
content_983	Enwebeghi ebe mba Briten ji azụ aga n'ihe gbasara okwu ọpụpụ ha bụ Brexit.
content_983	Ndị ụlọomeiwu mba ha mere ntuliaka taa ebe ha kpebiri ka e chetukwuo obere tupu e mee ntuliaka ọzọ n'izu na-abịa, gbasara ọpụpụ ha nke Boris Johnson chọrọ.
content_983	N'egwuregwu,
content_983	Chelsea mechara gbara isi onwe ha n'aka ndị otu egwuregwu Newcastle dịka Marcos Alonso ji goolu dọrie poostu na nkeji iri asaa na atọ.
content_983	Tottenham na onwe ha azanwughị aha nna ha ka ndị Watford ji otu goolu gwọọ ha ịba nke ga-eme ya ugboro abụọ na-eso ibe ya ha emeribeghi bọọlụ.
content_983	'Enweghị ntiwapụ ọrịa Monkeypox na Naijirịa' - NCDC
content_983	Orịa MonkeyPox
content_983	Dika ụfọdụ akwụkwọ akụkọ na-ekwu na ọrịa akpọrọ 'Monkey Pox' etiwapụla n'ụfọdụ steeti na Naijirịa, ngalaba na-ahụ maka ọrịa bụ Nigeria Centre for diseaase Control (NCDC) apụtala sị na 'E nweghị ọrịa monkey pox na steeti ndị a ma na Naijirịa niile'.
content_983	Nigeria na Britain na-enyocha mmadụ abụọ bụbara ọrịa 'monkeypox' na Britain
content_983	Lassa Fever: Ihe iri ị maghị maka ọrịa ọjọọ a
content_983	Nke a sitere n'ozi Jeremiah Agenyi detara ndị BBC ebe ha kwuru na akụkọ na-ekwu na ọrịa Monkeypox etiwapụla na Legọs, Rivas na Akwa Ịbọm steeti bụ asi.
content_983	Ha kwuru na kamgbe afọ 2017, na ha na enweta mgbesa maka ọrịa Monkeypox  kwa izuụka n'otụtụ steeti dị na Naijiria.
content_983	Ụfọdụ ndi gbatagbata nke NCDC gara nyocha na Akwa Ịbọm Steeti.
content_983	NCDC kwuru na ha na-gba mbọ ichọpụta ọria a n'oge ma zigakwa ndị gbatagbata ha na steeti ọwụla achọpụtara ya bụ ọria.
content_983	Ha kwụkwara na site na Jenụarị ruo onwa Sepụtemba 2019, na ha enwetela mkpesa maka ọrịa monkeypox na steeti itolu na Naijirịa.
content_983	Mkpamkpa Iba Lasa ataala isi mmadụ anọ
content_983	Ọrịa Iba Lasa awakpoola Naịjirịa ọzọ - NCDC
content_983	Akwụkwo a kọwara na n'ime mkpesa iri asatọ na otu, ọ bu iri atọ na itolu bụ ọria monkeypox.
content_983	Ha kwukwara na ọ bụ nanị otu onye nwuru site n'aka ọrịa n'ime mmadụ iri atọ na itolu.
content_983	Ha rịọkwara ka ndị mmadụ gaa na websaịt ha ebe ha na-ebipụta akwụkwọ izuụka ọbụla maka ọrịa dị iche iche ka ndị mmadụ mara nke ekwe na-akụ. (Lekwa ya ebe a Monkey Pox)
content_983	NCDC kwuru na na-agbanyeghị na enwere ọrịa a n'ụfọdụ steeti, kama ha amabeghi ọkwa maka na orubeghị nke ntiwapụl.
content_983	'Anyi gbụrụ otu onye ntọ' - Ndịagha Naịjirịa
content_983	Ndị agha ka na-ebuso ndị agha iyi egwu na ndị ntọ agha n'ala Naịjiria
content_983	Ndiagha Naijiria ndi nke 'Operation Thunder strike' egbuola otu onye ha siri bụ onye ntọrọ ma zọpụta kwa mmadụ atọ atọro n'okporo ụzọ Abuja-Kaduna.
content_983	Ọnụ na-ekwuchitere ndịagha bụ Ezindu Idimah kwuru na agbagburu onye ntọ a mgbe ha na ndịagha zutere ebe ụfọdụ ndị otu ya bu mgbọ egbe n'ahụ ha gbafuo.
content_983	'A ga-enyocha NDDC' - Muhammadu Buhari
content_983	Onyeisiala bụ Muhammadu Buhari enyela iwu ka enyocha  ọrụ niile ngalaba Niger Delta Develpment Commission' rụrụ site n'afọ 2001 ruo 2019.
content_983	Ihe mere ụlọikpe ji kwụsị ikpe Onnoghen
content_983	Niger Delta Avenja: Anyị ga-amalite igosi iwe na ọnụma mgbe adịghị anya
content_983	Nke a na-abia dịka ndị mmadu na akatọ etu ngalaba a si arụ ọrụ ebe Buhari si na ọrọ ngalaba a rụrụ egosaighi nkwado niile gọọmentị etiti nyere ha.
content_983	N'Ofesi
content_983	Ndị otu na-ere ọgwụike na ama ndi nchekwa aka na mba Mexico
content_983	Onyeisiala Mexico bụ Andres Obrador ekwuola si ee na ha tọhapụrụ Ovidio Guzman bụ ọpara onyeisi ndị ọgwọike Sinolao Cartel eji  El chapo mara.
content_983	Obrador kwuru na ndị nchekwa nwụchirị ya ma hapu ya mgbe ndị otu ya  lụsoro ha ọgụ ma wakpo ha.
content_983	N'Egwuregwu
content_983	Ndi otu egwu bọọlụ Super Eagles bi na Naijirịa
content_983	Ndị otu egwu bọọlu super Eagles nke bi na Naijiria ga-ezute ndị nke Togo na Legos taa bụ 19th Novemba  maka agba nke abụọ maka ntozu asọmpị Afrịcan Nations Championship nke a ga-agba na Cameroun.
content_983	Cheta na ndi otu Togo ji goolu anọ asatara otu were merie ndị Super Eagles na be ha, kama ndị super Eagles na-agwa ndị Naijiria na ha ga emeri Togo .
content_983	Akụkọ ga-amasị gị
content_983	Jurgen Klopp na-agbara ndị Man Utd egbe ọnụ
content_983	'Ọrụ ga-amalite n'ọdọụgbọelụ Akanụ Ibịam n'abalị iri na-abịa' - Onyeisi na FAAN
content_983	'Tanka nsi bụ ihe menyụrụ ọkụ n'Onitsha'
content_983	Ụfọdụ nri ndị Igbo anaghị erikawazị
content_983	Ihe nkịrị ga-amasị gị
content_984	Ụlọmkpọrọ Naịjirịa
content_984	Paul Egbunuche (nwa) na Celestine Egbunuche (Nna)
content_984	Chisom nwa Celestine Egbunuche gwara BBC Igbo na nna ya kubiri ume n'abalị 18 nke ọnwa Ọktoba 2019, n'ụlọ ya na Pọtakọt.
content_984	Chisom kwuru na tupu nna ya anwụọ, na ọ narala ya nri rie ọfụma (ọ naghị eribu nri ọfụma ka o si ụlọọgwụ lọta), mana o rughi otu awa o richara nri ahụ, ọ nwụọ.
content_984	A tọghapụla nwoke dị afọ 100 a mara ikpe ọnwụ
content_984	A tụọla Charles Okah nga mkpụrụ ọka
content_984	Ụlọikpe atụọla Jolly Nyame nga maka mmerụaka
content_984	Chisom kwuru na ọ na-eche na ọ bụ obi mgbawa mere nna ya ji nwụọ mgbe ọ nwụrụ, n'ihi na ọ jụgidere ese nwa ya nwoke bụ Paul a tụrụ ya na ya nga, ruo mgbe ọ nwụrụ.
content_984	O kwuru na o legidere anya ịhụ Paul bụ onye a hapụrụ n'ụlọmkpọrọ ka  a tọghapụrụ ya, mana ọ hụghị ya ruo n'oge ọnwụ ya.
content_984	Chisom kọwara etu nna ya si na-ajụkwa ese nwunye ya, na-amaghị na ọ nwụrụ kemgbe afọ 2015 (maka ọnọdụ ya, o kweghị agwa ya na ọ nwụọla).
content_984	Celestine jụkwara ese nwa ya nwoke nke abụọ, na-amaghị na Chisom na onwe ya ahụbeghi ya anya kemgbe afọ 2015.
content_984	Chisom kwuru na ya magahị ma nwanne ya nwoke ahụ ọ dị ndụ ma ọ nwụrụ anwụ.
content_984	O kwuru na nna ya gbakechaghịkwa n'ọrịa a nọ na-agwọ ya ka o si n'ụlọmkpọrọ pụta, tinyekwuo afọ ole ọ dị (100), nke mere ka ọ ratụ obere ahụ ịnabata ọgwụgwọ ọfụma.
content_984	Mgbe Celestine pụtara n'ụlọmkpọrọ n'ọnwa Juun 2019
content_984	Etu obi dị Chisom
content_984	Chisom kwara arịrị maka etu nwụchi nna ya si tụgharịa ihe niile gbasara ndụ ha.
content_984	O kwuru na anwụchiri Celestine n'afọ 2000, mgbe Chisom ka dị naanị afọ 15, nke mere ka ọ ghara ịgụchapụ akwụkwọ, wee kwụsị na nke Bekee kpọrọ JSS2.
content_984	O kwukwara na ndị obodo ha n'Amachara dị n'Owerre-Akọkwa dị n'Imo steeti, gara kutuo ụlọ nna ya, nke bụ na ugbua, amabeghi ebe a ga-eli ozu Celestine.
content_984	Ihe ị kwesịrị ịma maka Celestine
content_984	Lee ihe ị kwesịrị ịma maka Celestine dịka nwa ya nwaanyị si kwuo
content_984	A mụrụ ya n'ụbọchị anọ nke ọnwa Ọgọst 1918
content_984	Ọ bụbụ onye ojiegoachụego n'ugwu awụsa tupu nsogbu afọ 1966 achụlata ya Ọwụwa-anyanwụ.
content_984	Ka ọ lọtara Ọwụwa-anyanwụ, o bi n'Ọnịcha ebe ọ malitere ịkwa/ịdụ akwa.
content_984	O mechara laa n'ime obodo ya ebe ọ nọkwa na-adụ/akwa akwa.
content_984	Ọ chọburu ichi fada ndị ụka Katọlik, nke mere o ji ghara ịlụ nwaanyị n'oge, mana o nweghizi isi n'ihi na ọ hụghị onye ga-akwado ya.
content_984	Ọ mụrụ ụmụ anọ; Ada ya nwụrụ n'afọ 2005 ka ọ nọ na mkpọrọ, Paul nọ na mkpọrọ, nke nwoke nke ọzọ na-efu efu ebe naanị Chisom nọzị.
content_984	Ọ nọrọ afọ 18 na ụma na mkpọrọ site n'afọ 2000 ruo Juun 2019 mgbe a tọhapụrụ ya.
content_984	Ya na Paul nwa ya na-ekwu na aka ha dị ọcha n'ebubo ịtọrọ nakwa igbu mmadụ ka a na-azọ ala.
content_984	Chisom na onwe ya na-arịọ gọọmentị ka ha gbaa mbọ hụ na a tọhapụrụ Paul nwanne ya makana ọ bụ naanị ya ka ọ fọzịrị ya.
content_984	Ọ na-ekwukwa na ọ ga-amasị ya ka e lie nna ya n'obodo ha n'Akọkwa ebe ọ na-akọwa na ọ dịzị ka ebe ama ha shiri.
content_984	Akụkọ ga-amasị gị:
content_984	Ọkụ agbagbuola mmadụ atọ na Nnewi
content_984	'Ọrụ ga-amalite n'ọdọụgbọelụ Akanụ Ibịam n'abalị iri na-abịa' - Onyeisi na FAAN
content_985	Ndị ntorobia Igbo nakwa ọtụtụ ụmụakwụkwọ mepụtara ihe ngosi teknụzụ dị iche iche iji wee mee emume ncheta nke 'World space day' 2019 mabụrụkwa emume ngosi 'Science Technology Engineering Mathematics akpọrọ STEM n'ichafu.
content_985	Ụfọdụ mepụtara akụrụngwa ga-enyere aka ịkwụsị ọdachị mgbanwe ihu eligwe na-ebute, ebe ụfọdụ mepụtara "robotu" ga-emenwuru gị ihe ọbụla. Kirie ya n'uju ebe a.
content_986	Nwa nwoke
content_986	Ure nwa ooooo!
content_986	Davido etiwasala akụkọ ahụ ụmụ ụwa na-eche kamgbe.
content_986	Cheta na oti egwu ama ama dịka Davido(David Adedeji Adeleke) depụtara ọsịsa o nyere onye na-ajụ ya maka egwu ọ ka na-etipute etipute, ndị mmadụ buru okwu ahụ gawa "ụlọakụ".
content_986	Ọtụtụ ụmụ Naịjiria bidoro kelewe Davido makana ha chere na ọ bụ ọmụmụ nwa Chioma(onye ọ chọrọ ịlụ).
content_986	Mana n'oge na-adịghị anya, Davido depụtara na David nke obere awụchiela ma tokwa nwunye ya bụ Chioma, na-ekwu na o siri ike.
content_986	Davido ọ kwadola ịlụ Chioma?
content_986	Davido egechiela Chioma!
content_986	Lekwa ụfọdụ ekele ụmụ Naịjirịa bunyere Davido ka o depụchara na nwunye ya amụọla nwa.
content_986	@_omoissy kwuru na ọ nọ na-eche akụkọ ọma kamgbe elekere iri na otu nke abalị fotere taa.
content_986	@Amchizzy kelekwara ya.
content_986	@Real_jaeflex na-ekpere ha ekpere ọma.
content_986	@@PluckyPrecious kelere Davido maka etu o si kele nwunye ya.
content_986	Akụkọ ndị ga-amasị gị
content_986	Nwoke dị afọ 100 si ụlọmkpọrọ pụta anwụọla
content_986	Ọgọ ukwu ndị Igbo nwere na mba
content_987	Onye na-apị ekwentị
content_987	Minista na-ahụ maka mgbasaozi bụ Dkt Isa Ali Pantami enyela iwu ka MTN gbaa "brake" n'ịnapụ ndị mmadụ naịra anọ n'elu USSD.
content_987	O kwuru na ọ maghị maka ozi a, nke mere na ọ gaghị aga n'ihu maọbụghị ma o doro ya anya bụ ihe ha na-eme.
content_987	Nke a mere ka o zigara ụlọọrụ na-ahụ maka mgbasaozi na Naịjirịa bụ 'Nigerian Communications Commission (NCC)' ozi, ka ha kwụsị atụmatụ a ruo mgbe ha tulechara ya.
content_987	Nke a na-abịa dịka ndị MTN zipuru ndị mmadụ ozi sị na "bido ụbọchị 21 nke ọnwa Ọktoba, anyị ga-amalite ịna naịra anọ kwa nkeji 20 ị nwara iji USSD gị".
content_987	MTN zipụrụ ozi maka ịna ndị mmadụ ego
content_987	MTN kwuburu na ndị ụlọakụ ga-akọwara ndị mmadụ maka atụmatụ a dịka ụbọchị na-aga.
content_987	Gịnị bụkwanụ USSD a?
content_987	Dịka Bekee si kwuo, "Unstructured Supplementary Service Data (USSD)" bụ ihe ndị mgbasaozi ekwentị na-eji ekesa ozi (text message) n'etiti ekwentị na ihe Bekee kpọrọ 'Application' maọbụ App n'ịchafụ.
content_987	Ọmụmaatụ etu USSD si arụ ọrụ bụ etu a ụlọakụ GTB nwere *737# ị ga-ejinwu kwụọ ụgwọ maọbụ zụọ ihe na-efu.
content_987	Mana atụmatụ ndị MTN wepụtara bụ nke a gọọmentị machiri, bụ na a ga-ana gị ego iji mee ya bụ ihe ego ị chọrọ ime na-ejighi App ndị ụlọakụ gị.
content_987	Ihe ndị mmadụ nwere ikwu maka ya
content_987	@MistaChika sị na ịgbanarị ya bụ ụgwọ USSD, na ọ kaara gị mma na i ji App gị na-akwụ ụgwọ ihe ọbụla.
content_987	@_extreme kọwara na ihe ọ pụtara bụ na ọ bụrụ na ị nweghi "data" ị gaghị ejinwu ekwentị gị azụ ihe ọbụla dịka ego e ji akpọ n'ekwentị.
content_987	Akụkọ ga-amasị gị:
content_987	Nwoke dị afọ 100 si ụlọmkpọrọ pụta anwụọla
content_987	Ọ bụ nwa nwoke! - Davido
content_987	Ihe nkiri ga-amasị gị:
content_988	Ndị bọọlụ
content_988	Liverpool tiwara ndị ji ha hibe isi maka imeri Manchester United obi taa, ka ha gazịrị bụrụ ndị na-asa goolu.
content_988	Ọtụtụ ndị gụnyere ma ndị na-akwado Man Utd, chere na ha ga-eji goolu gbajuo ndị Man Utd afọ maka etu ahụ si ama ha ririri na bọọlụ kemgbe izu ole na ole gara aga.
content_988	Jurgen Klopp na-agbara ndị Man Utd egbe ọnụ
content_988	West Ham etiela Man United ka ịgba udubọnch
content_988	Newcastle echiela Man United 'E cheta ebewe nke mbụ n'Ịngland'
content_988	Mana ha bịara "teta n'ụra" n'azụ ụlọ ha na Old Trafford, wee sị ndị Liverpool "ọ bụghị taa!" ka egwuregwu mechara bie n'otu goolu otu goolu.
content_988	Adam Lallana nke Liverpool ji ibu kara aka gbakaa neetị David De Gea na nkeji 85 na-erughi nkeji ise e webatara ya na bọọlụ, iji sata otu goolu Man Utd nyere ha n'ọkara nke mbụ.
content_988	Lallana batara n'ọkara nke abụọ gbaa aka ahịa na-emeghị eme
content_988	Marcus Rashford bu ụzọ bie Alisson "stamp" ka ọ gbakara neetị ya na nkeji 36 e ji bido bọọlụ.
content_988	Maka etu goolu a si gaa, e mechara were ihe nkiri Video Assistant Refree (VAR) ji nyochaa ya, iji mara ma ọ dabara.
content_988	Ka ọ dị ugbua, Man Utd esila n'ogogo 14 rigoro nke 13 na tebulu, ebe Liverpool ka nọkwa bụrụ ndị a na-emeribeghi kemgbe Premier League nke afọ a bidoro.
content_988	Ihe ndị mmadụ na-ekwu:
content_988	@Kheeng_jay na-ama ndị Man Utd njakịrị sị na ha si ebe ha zoro maka ụjọ mmeri na-arịpụta.
content_988	@UgwunnaEjikem sị na ọ dị ka ike adịghị ndị Liverpool ịzọ ọkwa mbụ na Premier League nke afọ a, maka etu ha si atufu pọịntị.
content_988	@ivanmerlo21 tinyere ihe na-egosi etu obi si dị ndị Man Utd pọlịna pọlịna oge Rashford nyere goolu ya.
content_988	@AJno9 kwuru na ọ bụ ogbuopi ka e kwesịrị inye "ọkacha gbaa n'egwuregwu a".
content_988	Akụkọ ga-amasị gị:
content_988	Ọ bụ nwa nwoke! - Davido
content_988	Nnamdi Kanu ebola ọnwụ nne ya n'isi ndịagha Naịjịrịa
content_988	Ihe nkiri ga-amasị gị:
content_989	Nnamdi
content_989	Nne onyeisi otu 'Indigenous People of Biafra (Ipob)' bụ Ugoeze Sally Nmeme Kanu anwụọla.
content_989	Nwa ya nwoke bụ Nnamdi Kanu kwuru na nne ya nwụrụ kemgbe ụbọchị iri atọ (30) nke ọnwa Ọgọstụ mana o bụ ụbọchị 20 nke ọnwa Ọktoba ka o kwuputara ya.
content_989	'Ọ fọrọ obere ka 'Egwu Eke II' loo Nnamdi Kanu - Buratai
content_989	Nnamdi Kanu bụrụ dike ya maa ụkwụ n'ala Igbo - SERG
content_989	N'ime onyonyo na-efegharị n'elu soshal midia, o toro nne ya maka etu o si kwado mbọ Ipob na-agba ịnweta Biafra mgbe ọ dị ndụ.
content_989	Kanu kwuru na ọ bụ ihe mgbu na obi mgbawa si n'egwu eke ndị Naịjirịa mere n'afọ 2017 na be ha n'Afaraukwu dị n'Ụmụahia, Abia steeti, gburu nne ya.
content_989	Ihe ndị Ipob kwuru maka ọnwụ nne Kanu
content_989	Ụkọchukwu Chukwudi Peace gwara BBC Igbo na ọ bụ mgbe ọbụla sọrọ Kanu ka ọ ga-eji ekwupute ọnwụ nne ya makana onweghị onye ọ gbasara.
content_989	O kwuru na ọ bụghị ihe ọhụrụ na Kanu ji ugbua ekwupute maka ọnwụ nne ya mere n'Ọgọstụ.
content_989	Ihe ndị mmadụ na-ekwu maka ọnwụ nne Nnamdi Kanu
content_989	Mberede okporoụzọ ejidela otu onye n'Ọnịcha
content_989	Akụkọ si Ọnịcha eru anyị ntị na-akọwa na ụgbọala pịara otu nwaanyị gwogwo n'okporoụzọ e si abanye Ọmọba (bụ ebe ọkụ tanka gbara ụgbọala 22), na mgbede ụbọchị 20 nke ọnwa Ọktoba.
content_989	Nwaanyị ahụ nke a na-amabgehi ma ọ nwụọla pịị tọgbọrọ n'okporoụzọ, mana ndị mmadụ gbara ya gburugburu na-ekwu na ọ nwụọla.
content_989	Ndị mmadụ hụrụ ka ihe mberede a mere, kwuru na onye na-akwọ ụgbọala kụrụ nwaanyị a ka ọ na-achọ ịgbafe n'ụzọ, ma hapụ ya gbalaga ka ọ hụrụ ihe o mere.
content_989	N'ihe nkiri si n'ọgbọ ahụ pụta, onye ntaakụkọ BBC hụrụ ka ndị ọrụ ha bụ ichekwa ụzọ nke a na-akpọ Federal Road Safety Corps (FRSC), gara ka ha mara ihe a ga-eme.
content_989	Gọọmentị agwala MTN na ndị ọzọ kwụsị ịna ego maka USSD
content_989	Ị na-eji MTN gị ekesa ego nke Bekee na-akpọ Bank Transfer? Ụjọ atụla gị makana ha agaghị ana gị ego USSD.
content_989	Nke a bụ makana minista na-ahụ maka mgbasaozi bụ Isa Ali Pantami, enyela iwu ka ha gbaa brake ruo mgbe ọ tulechara ya, makana ọ sị na ọ maghị maka ya, nke o ji edo ya anya.
content_989	Gụọ ya n'uju ebe a: Ụjọ atụla gị MTN agaghị ana gị ego USSD
content_989	Ngagharịiwe ndị Hong Kong
content_989	Ndị na-eme ngagharịiwe tụrụ mgbọ mmanụ agbịdị n'ụlọọrụ ndị uweojii
content_989	N'ofesi, ndị mba Họng Kọng egosila na ha bụ isi ekwe ọnwụ dịka ha jụrụ ịkwụsị ngagharị iwe ha malitere kemgbe izu iri abụọ gara aga.
content_989	Ọ bụ otu iwu ọhụrụ e wepụtara nke ga-eme ka e nwee ike ịkpọpụta ndị a na-enyo maka mpụ n'ike ma kpọba ha Chaịna, kpalitere ngagharịiwe a.
content_989	Lee ndị meriri na Headies 2019
content_989	Ọ bụ Nancy Isime na oti egwu bụ Reminisce haziri emume Headies nke afọ a.
content_989	Lee ụfọdụ ndị meriri nke afọ a.
content_989	Ogụegwu nke afọ 2019.
content_989	'Burna Boy'
content_989	Egwu kacha n'afọ 2019
content_989	'Burna Boy'
content_989	Onye a na-atụanya ịkpa ike n'ọdịniihu
content_989	'Rema'
content_989	Onye kacha emepụta egwu nke afọ 2019
content_989	'Killer Tunes'
content_989	Ọgụegwu olu ya kacha mma
content_989	'Teni'
content_989	Nchịkọta egwu n'afọ 2019
content_989	'Falz'
content_989	Ihe onyonyo egwu kachasị
content_989	'Clarence Peters'
content_989	Onye meriri 'Best Performer'
content_989	Yemi Alade
content_989	Ụlọ mkpagbu ọzọ ji mmadụ 147 na Kaduna
content_989	Ufọdụ ndị azọpụtara bụ ụmụnwoke kwuru na awakporo ha
content_989	Achọpụtala  ụlọ mkpagbụ ọzọ ji ndị mmadụ otu narị iri anọ na asaa na Rigasa,nke dị na opkuru ọchịchị Igabi, Kaduna steeti.
content_989	Ha dị ụmụnwoke otu nari iri anọ na asaa, ụmúnaanyị iri abụọ na abụọ ebe ọtụtụ ha bu ịga ma ụfodụ kwukwara na a na-awakpo ha n'ike.
content_989	Ọ bụ Gọvanọ Kaduna steetị bụ Nasir El-Rufai na ndị uweojii soro zọpụta ndị a.
content_989	Onyeisiala bụ Muhammadụ Buhari katọrọ mkpagbụ ndị a ma nye ndị nchekwa ikike ichopụta ndị ọzọ ebe ọbụla ha di.
content_989	Enwetela Ọdụm gbapụrụ n'ogige a na-edewe anụmanụ na Kano
content_989	Ọdụm bi n'ogige a na-edewe ụmụ anụmanụ dị na Kano agbapụla na-ebe edewere ya.
content_989	Ndị na-elekọta ya sị na ọ bara ebe ewu nọ were nyere onwe ya aka ma rijuo afọ.
content_989	Ha sị ka ndị mmadụ hara itu egwu n'ihi na ha anwụchiela ya bụ Ọdụm.
content_989	Atọrọla otu onyeisi ndị uweojii
content_989	Ndị ntọ ekwuola na ha chọrọ nde Naira iri ise tupu ha ahapụ onye uweojii  na-achịkọta ndịuweoji na Suleja aha ya bụ Isa Rambo ha tọrọ.
content_989	A tọrọ Rambo bụ onye eneyemaka Kọmishọna mgbe o si Kaduna a ga Jos na ụtụtụ Saturday.
content_989	Ọnya Boko Haram amaala Boko Haram
content_989	Ogbunigwe a na-eli n'ala
content_989	Ọnya Ogbunigwe ndị Boko Haram liri n'ala egbuola ndị otu ha asaa ma mee ka asatrọ n'ime bụ daa ngwụrụ.
content_989	Ọ bụ ebe ha na agba ọsọ dịka ndịgha Naịjiria na akwa ka mgbọ ka ụbgọala ha riri ya bụ ọgbunigwe elu.
content_989	Nke a mere na ime ọhịa Lamb'a.
content_989	Ka ọ dị ụgbụa, ndịagha NAijirịa na echekwa mpaghara a.
content_989	N'Ofesi
content_989	Brexit
content_989	Onyeisiala mba Briten bụ Boris Johnson edegerala ndị EU akwụkwọ ka enye ha oge karịa ụbọchị iri atọ na otu nke ọnwa Oktober maka Brexit.
content_989	Nkea bụ maka iwu ndị omeiwu nyere ya, kama Boris Johnson degekwara ndị EU akwụkwo ọzọ were sị ha na Brexit igafe ụbọchi amara ọkwa ya dị njọ.
content_989	N'Egwuregwu
content_989	Asọmpi CHAN agbanagharịla ha
content_989	Ndị otu  sụper Eagles agaghi eso zọọ ikọ asọmpi 'African Nations Championship'nke afọ 2020 dịka ndị Togo ji ọkpụ goolu anọ ha satara atọ were gbapụ ha.
content_989	Togo ji goolu anọ ha satara otu were merie ndị Super Eagles na agba nke mbụ maka ntozu asọmpị CHAN.
content_989	Ndị Super Eagles na-atụanya na ha ga abụkwara ma nye goolu karịrị abụọ mgbe ha ga-ezute na Legos.
content_989	Kama nke a bụ akụko ifo dịka ndị
content_989	Akụko Ga-Amasị Gị
content_989	Nwoke dị afọ 100 si ụlọmkpọrọ pụta anwụọla
content_989	Ọkụ agbagbuola mmadụ atọ na Nnewi
content_989	'Ọrụ ga-amalite n'ọdọụgbọelụ Akanụ Ibịam n'abalị iri na-abịa' - Onyeisi na FAAN
content_989	'Tanka nsi bụ ihe menyụrụ ọkụ n'Onitsha'
content_989	Nkeji Akụkọ
content_989	Ihe Nkiri Ga-Amasị Gị
content_990	Edward Onoja ka ọ na-aṅụ iyiọrụ
content_990	Edward Onoja aṅụọla iyi ọrụ dịka osote Gọvanọ nke Kogi steeti.
content_990	Nke a mere dịka ndị ụlọomeiwu nke Kogi steeti nyochara ya were nye ya akara ntụrụugo ka ọ bụrụ osote Gọvanọ.
content_990	Ọgbaghara na mwakpo agaghị azọpụta gị, Gọv Bello - PDP
content_990	Aga m azọta oche gọvanọ Kogi state - Dino Melaye
content_990	Ọ bụ ọkaikpe kachasị na Kogi steeti bụ Nasir Ajana duru ya n'iyi ọrụ n'ihu Gọvanọ Kogi steeti bụ Yahya Adoza Bello na ndị omeiwu ndị ọzọ.
content_990	Cheta na nke a mere dịka ndị ụlọomeiwu nke Kogi steeti chụpụrụ Simon Achụba dịka osote onyeisiala maka omume ha sị rụru arụ n'abali atọ gara aga.
content_990	E mere Achuba osote Gọvanọ n'ọnwa Febrụarị n'ime ọnwa ole na ole o si otu 'Peoples Democratic Party' were banye 'All Progressive Congress'.
content_990	Idemmiri achụsasịala ndị bi n'Isheri na Legọọsi.
content_990	Mgbe Gift Andrew onye ntaakụkọ BBC gara ji anya ya hụ ihe na-eme, ọ hụrụ na ndị mmadụ agbasasịala hapụ ụlọ ha niile maka idemmirị.
content_990	Ndị bi ebe a ekwuola na ha enwebeghi ọkụ kemgbe oge tere aka.
content_990	Ọtụtụ ndị bi ebe ahụ na-ebo gọọmenti na ha na-anara ụlọọrụ na-akụ azụ aka azụ iji dọtị oge ha kwesiri iji gbahapụ mmiri n'ebe eji mmiri emepụta ọkụ akpọrọ "Dam."
content_990	BBC Igbo gbara mbọ ịnụta n'ọnụ onyeisi "River Basin Authority" nke Ogun na Osun steeti mana onyeisi ngalaba ahụ bụ Olufemi Odufemi kwere anyị nkwa ịwepụta ọsịsa ya n'akwụkwọ ozi azabeghị anyị ruo ugbua.
content_990	Ndịagha egbuola onye ntọ na Kaduna
content_990	Ndịagha na-agbalị imegide ndị omekome ọkachasị n'okporo ụzọ Abuja-Kaduna
content_990	Iko otu onye ntọ ejula dịka ndịagha gburu ya ma wakpo ogige abụọ ha si arụ ọrụ na Chikun dị na Kaduna steeti.
content_990	O bụ Ezindu Idimah kwuchitere ndị nchekwa  anya uhie uhie a bụ nke 'Operation Whirlp Punch' were sị na ha napụtara ndị nto a otu egbe, ogbatumtum atọ, n'ihe ndị ọzo.
content_990	Gọọmenti etiti ebitela ego maka ọkụ latrịk
content_990	Mịnịọ̀ta na-ahụ maka ego bụ Zainab Ahmed na onyeisi otu IMF bụ Christine Laggard
content_990	Gọọmentị etiti na-ekwu na ha ka na-agbasi mbọ ike iji mee ka ọkụ latrik na-adị mgbe ọbụla na Naịjirịa.
content_990	Iji mee nke a, Mịnịsta na-ahụ maka ego bụ Zainab Ahmed kwuru na ụlọakụ mba ụwa ekwela ibinye Naịjirịa ijeri dọla atọ.
content_990	Mmepụta ọkụ latrik arịala
content_990	Gọọmentị na ndị Discos na-ama aka onye mere Naịjirịa ejighi nwee ọkụ
content_990	Ọkụ latrik agaghị enwu ọfụma ruo afọ 2023 - Ndị ọrụ latrịk
content_990	Ahmed kwuru nke a oge ọ na-agwa ndị ntaakụkọ okwu mgbe e mechara nzụkọ nke ndị 'World Bank' na ndị 'International Monetary Fund' na-eme kwa afọ.
content_990	Ọ kọwara na ego ahụ ga na-abịa na nkeji na nkeji bido n'ọnwa Eprel nke afọ 2020.
content_990	Ahmed kwukwara na ego ahụ nwere ike ịrị ruo ijeri dọla anọ.
content_990	A chọtala onye uweojii ndị ntọ tọọrọ
content_990	Ndị uweojii agbapụtala otu onyeisi ha atọọrọ na Suleja, Niger state, na mgbede Satọọde.
content_990	Frank Mba bụ ọnụ na-ekwuru ndị uweojii kwuru na ha tọhapụrụ onyeuweojii ahụ na mgbede ụbọchị ụka.
content_990	O kwukwara na ha nwụchiri mmadụ abụọ a na-eche na ha so na ndị ntọ ahụ.
content_990	Na Kaduna
content_990	Akụkọ ka na-apụta na Kaduna ebe ndị uweoji tọhapụrụ mmadụ dị otu narị na iri anọ na asaa bụ ndị a kpọchiri n'otu ụlọ n'ụbọchị Satọdee.
content_990	Ndị uweojii kwuru na ọtụtụ n'ime ndị ahụ bụ ndị atụrụ ịga n'ụkwụ na aka ihe karịrị afọ asatọ.
content_990	Ha kwukwara na ha amalitela ịkpọghachi ha n'ezinụlọ ha.
content_990	Ngagharịiwe na Chile
content_990	Demonstrators clash with a riot police vehicle in Santiago
content_990	Mmadụ ise nwụrụ na mba Chile mgbe ndị na-eme ngagharịiwe mụnyere ụlọorụ na-arụpụta akwa ọkụ n'ụbọchị ụka.
content_990	Ngaghrịiwe a bụ maka mbuli e buliri ọnụego ụgbọ oloko.
content_990	Ndị ọchịchị mba ahụ ebutuola ọnụ ego ahụ ka ọdịkwa ka ọ dị na mbụ, mana nke ahụ emeghị ka ngagharịiwe kwụsị.
content_990	Ndị kpara opke agbụrụ
content_990	Anwuchiela mmadụ abụọ bụ ndị nkwado egwu bọọlụ maka ikpa oke agbụrụ na asọmpi ntozu FA cup na etiti Haringey Borough na Yeovil Town n'Ingland.
content_990	Agwa a rere ure mere ka akwụsi asọmpi a.
content_990	Man Utd vs Liverpool
content_990	Manchester United tetara n'ụra ụbọchị ụka na asọmpi ha na Liverpool nke biri n'onye lawa onye lawa.
content_990	Liverpool che na ha ga-agwọ Man Utd ka abacha, mana ha chọpụtara na ọbụghị etu akị ilu si ada n'ọnụ ka o si atọ.
content_990	Gere nkeji anyị
content_990	Akụkọ ndị ọzọ ga-amasị gị:
content_990	Ihe mere Nnamdi Kanu ji gbuo oge ikwupute maka ọnwụ nne ya
content_990	Ụjọ atụla gị MTN agaghị ana gị ego USSD
content_990	Ọ bụ nwa nwoke! - Davido
content_990	Ihe nkiri ga-amasị gị:
content_991	Igwe ọkụ latrik
content_991	Otụtụ ndị Naijiria na-atụ arịrị okpokpo ụgwọ ndị DISCO na-enye ha kwa ọnwa
content_991	Ọ bụghịzị ihe ọhụru na gọọmenti Naịjirịa e bitela ego ruru ijeri dọla isii ($3B) bụ nke ha sị na-aga etinye n'ọkụ latrik iji mee ya ka ọ bụrụ anyụ anyụ.
content_991	Minista na-ahụ maka okwu ego bụ Zainab Ahmed kwuputara nke a mgbe ha gara ọgbakọ ndị World Bank bụ ndị binyere Naịjirịa ya bụ ego,
content_991	Ndị ọrụ ọkụ latrik agbaala abụbụ ọrụ
content_991	Gịnị mere 'microphone' arụghị ọrụ taa n'ụlọomeiwu nta?
content_991	Gọọmentị na ndị Discos na-ama aka onye mere Naịjirịa ejighi nwee ọkụ
content_991	Kemgbe ahụ, ndị ọnụ na-eru n'okwu na ya bụ ọrụ na-enyocha ọnọdụ ya bụ ego mgbazite.
content_991	Na mkparịta ụka ya na BBC n'ụtụtụ Monde, Sam Amadị, onye bụbu onyeisi ndị Nigerian Electricity Regulation Commission (NERC) sị na ọ bụghị ịnata ya bụ ego bụ ihe kacha mkpa.
content_991	Kama na ọ bụ ịhazigharị ọnọdụ ụlọọrụ na-ekesa ọkụ latrik nke a kpọrọ 'Distribution Company of Nigeria'.
content_991	Amadị kọwara na NERC ekwubuola na ha ga-anapụ ndị 'Distribution Company of Nigeria' ikike n'ihi amaghị eme ha.
content_991	O wee jụọ ma "ọ bụ ndị ahụ NERC kwuru na ha amaghị ọrụ ka a ga-enye ya bụ ego ka ọ bụ onye?'
content_991	Ọkankuzi Sam Amadi bụbu onyeisi na Nigerian Electricity Regulation Commission ma bụrụkwa onyenkụzị na Mahadum Abuja
content_991	Amadị kwuru na "gọomenti kwesiri ibu ụzọ gbanwee ndị DISCO a ọnụọgụ ha dị iri na otu tupu ha ekewe ya bụ ego ka ihe mere mbụ ghara ịme ọzọ".
content_991	O kwukwara na gọọmenti ugbua kwesikwara ịjụ ajụjụ maka ego ndị a gbazitere mgbe gara aga.
content_991	Amadị kọwara na gọọmentị kwesịrị ilebara nkesa ọkụ latrik anya nke ọma.
content_991	Gọọmentị na ndị Discos na-ama aka onye mere Naịjirịa ejighi nwee ọkụ
content_991	"Ọ bụrụ na edozie usoro ịbusa ọkụ (transmission) ghara ịdozi ụzọ esi ezịsa ya n'ụlọ ndị mmadụ (distribution), ihe na-ebe ga na-ebe", dika Sam siri kwuo.
content_991	Ya mere o jiri dị mkpa na-ekwesiri ịkwadokwa ndị DISCO bụ ndị ọ bụ ọrụ ha izisa ya bụ ọkụ n'ụlọ ndị mmadụ.
content_991	BBC gbakwara Okaiwu Sunday Oduntan bụ Ọnụ na-ekwuru ndị ọrụ na-ezisa ọkụ latrik.
content_991	N'onu ya, ya bụ ego dị mkpa ịnata ma ọ bụru na-aga etinye ya n'ọrụ dịka okwesiri maka na ọ ga-enye aka ka ọkụ a na-enye gbagota.
content_991	Oduntan kwuru na kemgbe enyefere ndị nkịtị ọrụ ịzịsa ọkụ na ha enwebeghị uru na ya bụ ahịa.
content_991	"Ụgwọ e ji DISCO ruru otu tarị naịra na ụma atọ (N1.3tn). Ọ bụru na-enye ha ego a, ọ ga-enyere ha aka ịgo akụrụngwa e ji enye ọkụ ma mee ka ọkụ dị gbanyụụ".
content_991	Ọ kwekwara n'ezie na ọ bụrụ na etinye ya bụ ego n'ọrụ, na ọnụahịa ọkụ latrịk ga-arị nwamgbenta, mana ọ ga-emecha rituo n'ọdịnihu.
content_991	BBC enweghị ike ịnwete ndị Mịnịstrị na-ahụ maka ego ka ha kwuo ka ha ga-esi kwụọ ya bụ ụgwọ mgbe e nwetere ya.
content_991	Lee ihe nkiri a
content_991	Akụkọ ga-amasị gị
content_991	Jurgen Klopp na-agbara ndị Man Utd egbe ọnụ
content_991	Amapụtala m ijeri naịra 10 maka ịrụzi ọdọụgbọelu Enugwu - Buhari
content_991	Ụfọdụ nri ndị Igbo anaghị erikawazị
content_992	Orụ ebidola n'ụfọdụ ebe ọkụ gbara n'Onịcha.
content_992	Otu nwaanyị BBC Igbo hụrụ n'akụkụ ebe ihe mberede a mere kwuru na ọ bụ ụlọahịa ya na ụlọ obibi ka ọkụ a gbara.
content_992	Ọ kwuru na ọ maghị ebe ọ ga-ebido ebido makana nanị akwa akwụkwọ ụmụ ya ka o ji pụta mgbe ọkụ a malitere gbawa.
content_993	Sheffield emeriela ndị Arsenal
content_993	Sheffield egosila na elelie nwa ite, ọ menyụọ ọkụ.
content_993	Arsenal bidoro icha ndị sheffield ọkụ dịka asọmpị a bidoro mana ha amaghị na ogbu oge nwere 'Plans'.
content_993	Nkata ekpudola Arsenal
content_993	Arachaala Arsenal ka ofe nkupu
content_993	Ọ bụ na nkeji iri na atọ ka Lys Mousset nke Sheffield sụkara netị ndị Arsenal.
content_993	Arsenal chọrọ goolu ọnwụ-ọnwụ nke mere ka Bukayo Saka chọrọ i ji aghụghọ nweta Penaltị ma ogbuu bọọlụ hụru arụrala ya were kadị odo odo saa ya ahụ.
content_993	Arsenal ewerela 'chizoba' zaa aha nna ha
content_993	Liverpool asụọla atịkpa fenye Tottenham ajụ n'anya
content_993	Arsenal gbalịrị ike ha ma ndị otu Sheffield ji gwongworo dọchie ọnụ postu ha.
content_993	Ka ọ dị ụgbụ a, ndị Arsenal ji akara atọ aga ndị Sheffield kama ha etufuola ohere i so na otu anọ kachasị.
content_993	Mmeri a bụ mmerị kacha daa  ụda ndị Sheffield meriri kamgbe ha lahachịrị na Premiership.
content_993	Sheffield bụzị ndị nke itolu na Premiership dịka ha jị akara anọ agbanagharị ị pụ na Premiership.
content_993	Mana otu ihe doro anya bụ na ndị nkwado otu bọolụ Sheffield ka eme ezigbo mmemme taa.
content_993	Akụkọ ga-amasị gị
content_993	Edward Onoja bụzị osote Gọvanọ Kogi steeti
content_993	'Itinye ego mgbazite n'ọkụ latrikị abụghị ihe kacha mkpa ugbua' - Sam Amadi
content_993	Ihe mere Nnamdi Kanu ji gbuo oge ikwupute maka ọnwụ nne ya
content_993	Nwoke dị afọ 100 si ụlọmkpọrọ pụta anwụọla
content_993	Ihe nkiri ga-amasị gị
content_994	fani kayode
content_994	Onye bụbu minista na ahụ maka njem ụgbọelu bụ Femi Fani Kayode akwọọla aka Pontus Pirate n'isi aha ndị Yoruba.
content_994	Nwaamdị ahụ eji FFK mara sị na ọ bụ ndị Fulani nyere ha aha ahụ, nke ha kpọrọ Yariba n'olu ha.
content_994	Nnamdi Kanu: Abaribe na Fani-Kayode ga-agwa anyị ka o si gbapụ na Naịjirịa - Ọkaiwu
content_994	Lee aha ndị gọọmenti etiti machiri  njem mba ofesi
content_994	Ọ sị na ndị Fulani ji ya bụ aha eme ndị agbụrụ ya akaje maka na ya bụ yariba pụtara " muchi muchi na Onye ihu abụọ".
content_994	FFK sị na "agbụrụ m abụghị ndị muchi muchi maọbụ ndị ihu abụọ".
content_994	FFK sịkwa na ọ bụ otu aka ahụ ka ha sị akpọ ndị Igbo Yamiri.
content_994	Ebe ndị Igbo jụru nke ha, ndị Yoruba nabata nke ha.
content_994	Ọ sị na agbụru ya bụ "Karo Jire" maọbụ "Oduduwa", ebe asụsụ ya bụ Anago.
content_994	FFK sị onye anwakwala anwa kpọọ ya onye Yoruba ma kpọkụọ ndị agbụrụ ya niile ka ha jụ aha ahụ kpam kpam.
content_994	Ọ sị na onye ọbụla na-aza aha ahụ site ugbua "amaghị ihe ọ na-eme onwe ya na ndị agbụrụ ya niile".
content_994	N'otu aka ahụ FFK kọtọkwara aha Naịjirịa n'akara twitter ya bụ nke ọ sị na ọ bụ ndị Bekee nyere ha aha ahụ nke ọ sị na ọ pụtara "obodo ọchịchịrị".
content_994	Ọ sị na aha ndị ahụ bụ mkparị nye ndị agbụrụ ha ma sị onye ọbụla azazịla ya.
content_994	AKụkọ ga-amasị gị
content_994	Ihe mere Nnamdi Kanu ji gbuo oge ikwupute maka ọnwụ nne ya
content_994	Nwoke dị afọ 100 si ụlọmkpọrọ pụta anwụọla
content_994	Edward Onoja bụzị osote Gọvanọ Kogi steeti
content_995	Bobrisky
content_995	Onye a ma ama maka iyi efe ma na-etecha ntecha ụmụnwaanyị bụ Bobrisky egosila ihe o ji bụrụ dimkpa site n'ịlụsa nwoke suru ụgbọala ya ọgụ.
content_995	Bobrisky, onye ezigbo aha ya bụ Idris Olarenwaju, depụtara n'akara Twitter ya na ya gakwaara onwe ya ọgbakọ mgbe nwoke ahụ ji ụgbọala ya suo nke ya.
content_995	'Anyị ga-agbachi ụlọahịa anyị niile n'Enugwu steeti'
content_995	Uche Ogbodo o mere arụ n'ịgba ọtọ see foto?
content_995	Mana Idris kwuru na okwu bidoro mgbe nwoke ahụ bidoro mawa ya aka n'ihu jụwa ihe ọ pụrụ ime ya.
content_995	O kwuru na o mesiri nwoke ahụ ike ma gosi ya na ọ bụghị ya ka a na-amara aka.
content_995	Gụọ ihe o dere n'uju ebe a.
content_995	Nwoke ahụ agbarala ọsọ rịọ Bobrisky mgbahara.
content_995	Ụmụ mmadụ na-ekwu ọtụtụ ihe maka ihe mere na soshal midia.
content_995	@Blessyn_coco kwuru na isi ndo ezughi.
content_995	@Haryordeylaymi kwuru na ihe a gbagọjuru ya anya.
content_995	Bobrisky bụbu nwoke mana ọ na-ekwusi ike na ya bụzi nwanyị ugbua.
content_995	Akụkọ ndị ga-amasị gị
content_995	Edward Onoja bụzị osote Gọvanọ Kogi steeti
content_995	Anụmanụ Arsenal che na egbe ha ga-agbagbu eriela ha
content_996	Coal
content_996	Coal
content_996	A ma Enugwu Steeti ama dịka isi obodo mpaghara ọwụwa anyanwụ Niajiria.
content_996	Otu ihe akụ ọnatarachi e ji mara Enugwu bụ 'coal'.
content_996	N'oge mbụ 'coal' nke e si n'Enugwu egwupụta so n'otu ihe na-enye Naịjirịa nnukwu ego.
content_996	Lee ihe akụ ọnatarachi juputara n'Ebonyi State
content_996	Lee ihe akụ ọnatarachi juru n'Anambra steeti
content_996	Lee ọtụtụ ihe akụ ọnatarachi juputara n'Abia State nke nwere ike ime ha ọgaranya
content_996	Mana ọbụghị sọ 'coal' bụ ihe akụ ọnatarachi dị n'Enugwu.
content_996	Lee ndị ọzọ dịka ngalaba dịka 'Raw Materials Research & Development Council' si depụta.
content_996	1) Coal
content_996	'Coal'
content_996	Coal bụ unyi pụrụ iche e si' nala egwupụta.
content_996	E ji ya emepụta ọkụ latrik, jirikwa ya akwọ ụgbọ okporoigwe Bekee kpọrọ 'train'.
content_996	'Coal' bụ ihe e ji mara Enugwu steeti, nke mere e ji akpọ ya 'Coal city'.
content_996	N'Enugwu North na South ka 'Coal bara ụba.
content_996	2) Gypsum
content_996	Ọgba ebe 'gypsum' jupụtara
content_996	Gypsum bụ ụdị nkume dị nro e si n'ala egwupụta.
content_996	Ọ naghị esicha ike ka nkume ndị ọzọ.
content_996	Ihe e ji ya arụpụta dị ụbara.
content_996	Ha gụnyere nzu bekee a kpọrọ 'chalk', ọgwụ, nakwa 'Plaster of Paris' (POP).
content_996	E jikwa ya eme ka ala dị mma maka ịkọ ihe.
content_996	Na mpaghara Ezeagu ka e nwere 'gypsum' nke ọma.
content_996	3) Iron-Ore
content_996	Ọbụ 'Iron ore' ka e ji arụpụta rọọdụ e ji arụ ụlọ
content_996	'Iron ore' bụ ihe dị ka nkume e si n'ala egwuputa nke e ji emepụta igwe na ihe ndị ọzọ.
content_996	Ọbụ 'Iron ore' ka e ji arụpụta rọọdụ e ji arụ ụlọ nakwa igwe e ji arụ akwa mmiri nke Bekee kpọrọ 'steel'.
content_996	Onye gaa na akụkụ Udi, Igboeze North nakwa South, ebe ahụ ka 'Iron ore' jupụtara.
content_996	4) Glass Sand
content_996	Nke a bụ aja pụrụ iche nke e nwere ike ịgbaze iji mepụta 'glass'.
content_996	Ihe e ji 'glass' arụpụta karịrị akarị.
content_996	Nke a mere ka 'glass sand' bụrụ akụ ọnatarachi pụrụ iche.
content_996	Na Udi nakwa Uzo-Uwanị ka ị ga-ahụ 'glass sand' n'uju.
content_996	5) Silica Sand
content_996	'Silica Sand'
content_996	'Silica sand' bụ aja pụrụ iche na-egbuke egbuke nke e ji eme ka ụlọ sie ike.
content_996	O sokwa na akụrụngwa e ji emepụta 'cement'.
content_996	Ahịa 'silica sand' na mba ụwa niile ruru ijeri dọla asaa na ụma anọ n'afọ 2018.
content_996	A na-atụ anya na ọ ga-eru ijeri dọla iri na ụma ise n'afọ 2024.
content_996	Ebe a ga-ahụ 'silica sand' bụ na Enugwu South, Igboeze North na South na Isiuzo.
content_996	6) Laterite
content_996	E ji laterite arụ ụzọ
content_996	Ihe e ji 'laterite' emepụta dị ọtụtụ.
content_996	Ha gụnyere ịrụ ụzọ nakwa ịkpụ ihe ọkpụkpụ.
content_996	Na mpaghara Awgu, na Igboeze North na South ka e nwere 'laterite' kasị mma n'Enugwu.
content_996	7) Pyrite
content_996	Pyrite
content_996	'Pyrite' bụ igwe na-egbuke egbuke.
content_996	Ndị ọkacha mara na-ekwu na ebe ọbụla a hụrụ 'Pyrite', ọlaedo nwere ike ịdịkwa ebe ahụ.
content_996	Ọbụkwa kịrịkịrị ọlaedo ahụ na-adị n'ime 'pyrite' mere o ji ada oke ọnụ ahịa.
content_996	E ji ya emepụta mgbaolu, mgbaaka, naọla ndị ọzọ e ji acọ mma.
content_996	'Pyrite' dị nke ọma na mpaghara ụfọdụ n'Enugwu South.
content_996	8) 'Ball Clay'
content_996	Ụdị aja ụrọ a na-ama mma n'anya n'ihi ọcha ya.
content_996	'Ball clay' bụkwa otu akụrụngwa e ji emepụta 'ceramics'.
content_996	Mpaghara e nwere 'ball clay' nke ọma bụ na okpuru ọchịchị Isi Uzo.
content_996	9) Copper
content_996	'Copper'
content_996	'Copper' bụ ụdị igwe pụrụ iche.
content_996	A na-agụkọ ọla edo, ọla ọcha na 'copper' ọnụ.
content_996	Uru 'copper' bara dị ọtụtụ.
content_996	Agwakọọ 'copper' na 'aluminium' maọbụ 'zinc', ihe a ga-enweta bụ 'bronze'.
content_996	Nkanu East  na West bụ ebe e nwere 'copper'.
content_996	10) Ndị ọzọ
content_996	Enugwu bụkwa obodo na-emepụta nri nke ọma.
content_996	Ha nwekwara ihe nlere anya dị iche iche dịka ọgba, ugwu, ọdịda mmiri nke Bekee kpọrọ 'water fall'.
content_996	N'otu aka ahụ kwa, mmepụta ejije bụkwa ihe ọzọ e ji mara Enugwu.
content_996	Ọbụ ebe ahụ ka a na-anọ emepụta ọtụtụ ihe ejije 'Nollywood'.
content_996	Ọ bụrụ na gọọmentị etit nakwa nke steeti elebaa ihe ndị a anya, Enugwu ga-abụ ụwa bịa lelee.
content_996	Akụkọ ndị ọzọ ga-amasị gị:
content_996	Lee ihe akụ ọnatarachi juputara n'Ebonyi State
content_996	Lee ọtụtụ ihe akụ ọnatarachi juputara n'Abia State nke nwere ike ime ha ọgaranya
content_996	Lee ihe akụ ọnatarachi juru n'Anambra steeti
content_996	Ihe nkiri ga-amasị gị:
content_997	Osote onyeisiala Yemi Osinbajo na ndị ọkaikpe
content_997	Ịbụ onye ọkaiwu so n'otu ọrụ kacha nwee ugwu n'ụwa.
content_997	Ndị ọkaiwu bụ ndị a ma dịka ndị ma oke akwụkwọ ma burukwa iwu obodo niile n'isi.
content_997	Buhari achụola ndi ọkaiwu ukwuu abụọ
content_997	'O nweghi ihe ghọrọ Onnoghen ahịa'
content_997	Ekike e ji mara ndị ọkaiwu na-apụkwa iche ma nwekwaa mpụtara dị icheiche.
content_997	Ekike ndị a gụnyere uwe ogologo ojii na okpu ọcha a na-akpọ 'wig'.
content_997	Gịnị ka okpu ndị ọkaiwu pụtara?
content_997	Okpu ndị ọkaiwu
content_997	Nchọpụta BBC Igbo mere gosiri na ọbụ na mba Ịngland ka ụdị ekike ahụ malitere.
content_997	N'oge ahụ, ọbụ naanị ndị ọgaranya na-ekpu okpu pụrụ iche iji gosi akụnụba ha.
content_997	Ọbụkwa ndị ọgaranya na-abụkarị ndị ọkaiwu n'oge ahụ, nke a mere na ha na-eyi uwe ogologo ma kpurukwa okpu pụrụ iche.
content_997	Mana ugbua, n'obodo ndị mepere emepe n'akụkụ ụwa niile, ndị ọkaiwu anaghịzi ekpu ụdị okpu ahụ.
content_997	Ọ ka mma ka emelaa okpu ndị ọkaiwu a na Naịjirịa?
content_997	BBC Igbo gbara otu onye ọkaiwu aha ya bụ Amara Nwabueze ajụjụ ọnụ.
content_997	Nwabueze bụkwa onye nkuzi na ngalaba iwu na Mahadum Abiịa Steeti.
content_997	O kwuru na ọbụ eziokwu na ekpomọkụ buru ibu na Naịjirịa, mana nke ahụ ezughị iji sị ka akwụsị ya.
content_997	O kwuru sị: "Ịbụ ọkaiwu bụ ọrụ nwere nnukwu ugwu, o kwesịrị ka a na-akwanyere ya ugwu."
content_997	"Ọbụrụ na a sị onye ọbụla yiri ihe dị ya mma bịawa n'ụlọikpe, ndị mmadụ ga-emechu ugwu a na-akwanyere ọrụ ọkaiwu."
content_997	Ihe ndị mmadụ na-ekwu na soshal midia
content_997	Ụfọdụ na-ekwu na Naịjirịa ekwesịla ịgbajọ okpu nakwa uwe ogologo ndị ọkaiwu na eyi.
content_997	Ọkaiwu Chidi Odinkalu kwuru okpu ahụ adịghị mma maka ahụike mmadụ n'ihi oke ekpomọkụ dị na Naịjirịa.
content_997	Ike Aguata kwuru na ihe izi ọ ga-eme ma o nwee ohere bụ ịkwụsị ya bụ uwe ogologo nakwa okpu.
content_997	Mana @effe_ndi kwuru na ndị ọkaiwu na mba UK ka na-ekpukwa okpu ahụ ma abịa n'ikpe dị aghaa.
content_997	Akụkọ ndị ọzọ ga-amasị gị:
content_997	Anyị ebitela ijeri dọla atọ maka ọkụ latrik - Gọọmentị etiti
content_997	'Itinye ego mgbazite n'ọkụ latrikị abụghị ihe kacha mkpa ugbua' - Sam Amadi
content_997	'Idemmiri achụsịala anyị'
content_997	Ihe nkiri ga-amasị gị:
content_998	Ndị agha
content_998	Ndị agha Naijịrịa na-eme kari ngosi ike ma ọbụru na okwu ndị
content_998	Ụfọdụ ndị otu agha Naịjirịa egbuola ndị ha kwuru kparịrị ọyị nwaanyị otu onye n'ime ha.
content_998	Anya hụrụ mgbe ihe a mere Nafiu Muhammad gwara BBC na ya bụ ihe mere n'elekere asọtọ n'ụma na mgbede na Mabera dị na Sokoto.
content_998	Ndị uweojii asaala ndị agha okwu maka ndị uweojii atọ ha gbagburu ma tọhapụ onye ntọ
content_998	Egbuola ndị Boko Haram 5 na Sambisa
content_998	Muhammad kwuru na okwu kawanyere njọ mgbe ndị otu Nigerian Airforce bidoro gbasasiwa egbe ka igwe mmadụ ghara ibiagbu ha.
content_998	Nke a mere ka mgbọ egbe ntụsasi gbata ọtụ nwaanyị dị ime ma mụgọro ụmụ asaa nakwa otu okorobia ma gbuo ha.
content_998	Ndị okenye kwuru na ha ga-enyocha ozu ahụ ka ha matakwuo ka ha si nwụọ tupu ha nie ha.
content_998	Messi ọ ga-amabụrụ Ballon D'or nke afọ 2019
content_998	Messi enwetela nturuugo Ballon d'or ugboro ise
content_998	Lionel Messi nwere ike ituru ugo ọzọ dịka ọkacha agba bọọlụ n'ụwa niile.
content_998	Aha ya so na ndị ahọpụtara maka inweta nturuugo 'Ballon D'or' nke afọ 2019.
content_998	Messi abụrụla 'GOAT' ndị FIFA ọzọ
content_998	Ballon d'Or: Luka Modric anarala Messi na Ronaldo ụra
content_998	Akụkọ kachasị n'ụtutu a: Lionel Messi na Cristiano Ronaldo 'akwakọrọla pụọ' n'asọmpi Iko Mbaụwa
content_998	Cheta na ọbụ Messi ka e chiri eze bọọlụ nke ndị otu na-elekọta egwuruegwu bọọlụ bụ Fifa.
content_998	Ndị ọzọ aha ha so na ndị a na-atule maka nturuugo ahụ bụ Cristiano Ronaldo na Virgil Van Dijk.
content_998	Cristiano Ronaldo enwetekwala nturuugo Ballon d'or ugboro ise.
content_998	Ronaldo na-agbara otu egwu bọọlụ Juventus nakwa mba Pọtụgal ebe Van Dijk na-agbara ndị Liverpool nakwa mba Nedalands.
content_998	Luca Modric, onye otu egwu bọọlụ Real Madrid, bụ onye tuuru ugo 'Ballon D'or' nke afọ gara aga.
content_998	Mana aha ya esoghị chaachaa na ndị nwere ike irite nke afọ a.
content_998	Nwaafọ Igbo bu Samuel Chukwueze sokwa na mmadụ iri ahọpụtara aha ha dịka ndị ntorobịa kacha agba bọọlụ n'ụwa.
content_998	Na abalị abụọ nke ọnwa Disemba ka a ga-ekwupụta onye tuuru ugo 'Ballon d'or' nke afọ 2019.
content_998	Sowore ọ ga enwere onwe ya?
content_998	Ụlọikpe dị n'Abuja ekwugharịala ihe Omoyele Sowore ga-eme tupu atọhapụ ya na nga ndị DSS ebe e ji ya kamgbe ọnwa Ọgọst.
content_998	Ụlọikpe ahụ kwuburu na onye ọbụla ga-agbara Sowore akaebe tupu atọhapụ ya ga-akwụ nde naịra iri ise, mana ugbua ha akụchapụla nke ahụ.
content_998	Sowore bịa zara ọnụ ya maka ntọghapụ n'October 4 - Ụlọikpe
content_998	Ụlọikpe sị ka a tọhapụ Sowore
content_998	Ụlọikpe enyela iwu ka atọhapụ Omoyele Sowore
content_998	Mana ụlọikpe kwụsịrị ike na mkpebi ya na Sowore agaghị esi Abuja pụọ ma a tọhapụ ya.
content_998	Uloikpe ahụ butukwara ego ha kwuru na Olawale Baka re ga-akwụ tupu a tọhapụ ya.
content_998	Bakare bụ onye a nwụchiri ya na Sowore otu oge.
content_998	A na-ebo ha abụọ ebubo na ha kparịrị onyeisiala Muhammadu Buhari ma na-achọkwa ụzọ ịchutu ya n'ọkwa.
content_998	Saraki na EFCC
content_998	Bukola Saraki
content_998	Na nke dịka ibe ya, dịka ụlọikpe na Legọs nyere iwu ka gọọmentị etiti weghara ụlọ Bukola Saraki, Saraki na-ekwu na egwu ọbụla adịghị atụ ya.
content_998	Saraki kwuru na ọbụ nghọgbu ka ndị EFCC ghọgburu ụlọikpe ahụ n'ihi na ụlọikpe kachasị na Naịjirịa ekwubuola na aka ya dị ọcha.
content_998	O kwuru na ya agwala ndị ọkaiwu ya ka ha ga gbaghaa iwu ahụ ụlọikpe Legọs nyere na mgbede Monde.
content_998	Na Canada
content_998	Justin Trudeau oge ọ na-eme njem ịchụ nta vootu
content_998	A na atụ anya na otu ndọrọndọrọ ọchịchị nke onyeisiala mba Canada bụ Justin Trudeau ga-eturu ugo na ntuliaka nke na aga n'ihu na mba ahụ ugbua.
content_998	Mana Trudeau ga achọ enyemaka ndị patị nke ọzọ n'ihi na pati ya enwezuchaghị vote ole a tụrụ anya n'aka ha.
content_998	Arsenal ndị ọnyụpa
content_998	E lelịa nwa ite ọ gbọnyụọ ọkụ.
content_998	Otu a ka ndị egwu bọọlụ Sheffield United si were otu ọkpụ goolu dulaa ndị Arsenal na abalị Mọnde.
content_998	Hahahaha.... Arsenal ndị ọnyụpa.
content_998	Akụkọ ndị ọzọ ga-amasị gị:
content_998	Lee ihe akụ ọnatarachi juputara n'Enugu State
content_998	Gịnị kpatara ndị ọkaiwu ji ekpu 'wig'?
content_998	Anụmanụ Arsenal che na egbe ha ga-agbagbu eriela ha
content_998	Ihe nkiri ga-amasị gị:
content_999	Onye dara ada
content_999	Dika a na-enweta akụkọ ndị mmadụ na-anọkata daa nwụrụ, ọ na-agbagọjụ ụfọdụ anya etu dimkpa maọbụ agada agada nwaanyị ga-esi nọkata daa ma nwụrụ.
content_999	Dibia bekee bụ Chidimma kwuru ihe ole na ole nwereike ịkpata ya bụ ọdachị nakwa ogbugbo ya.
content_999	Dọkịta egbuola nwaanyị otele ukwu gbalaga
content_999	Ihe ụfọdụ ụzọ ndị ahụ dọkịta Chidimma kpọpụtara.
content_999	1.Oke ndọli: O kwuru na nsogbu a na-emekarị n'etiti ndị ọgbara ọhụrụ a na-adọlị n'ime oke ahụhụ ịkpata ihe ọnụ ga-eri.
content_999	Ogbugbo: Nwete ezumike zuruoke.
content_999	2. Oke ọbara mgbalielu:
content_999	Ogbugbo: Na-anwụ ọgwụ ga-ebutedata ya nke dọkịta gị ji aka ya nye gị.
content_999	3. Oke ọbara mgbatu ala:
content_999	Ọgbugbo: Lele ahụ gị  n'ime ọnwa isii ọbụla ka ịchọpụta nke a ma nata ndụmọdụ zuruoke n'aka dọkịnta gị
content_999	4.Afo ime: Dọkịta Chidimma kwuru na ndị ime nwereike ịda mgbe ọbụla.
content_999	Ogbugbo: Nata dọkịta gị ndụmọdụ ma ịchọpụta na ị na-adakarị ma ị dị ime.
content_999	5.Anwụghị mmiri: Nke a pụtara na onye ahụ anaghị aṅụ mmiri ọfụma.
content_999	Ogbugbo: Dọkịnta Chidimma kwuru na ọ ga-adịmma ka mmadụ na-agba mbọ hụ na ọ na-aṅụ mmiri ugboro gboro n'ụbọchị
content_999	6.  Oke egwu
content_999	Ogbugbo: Ihe hija gị n'ike ,jide obi aka.
content_999	7. Oke ụfụ
content_999	Ogbugbo: Nabata ọgwụ dọkịta gị nyere gị maka nke a
content_999	8. Etu isi ekulite n'ụra: Dọkịta Chidmma kwuru na etu mmadụ si ekulite n'ụra nwerike ịkwatụ ya n'ike maọbụrụ na omeghị ya ọfụma.
content_999	Ogbugbo: Ikulite n'ụra, tụgharịa n'akụkụ gị nọrọ oge tịnkọm tịnkọm, nọrọala oge tịnkọm tịnkọm, chituo ụkwụ gị n'ala oge tinkọm tịnkọm ma rituo n'oge na-adịghị anya n'elu akwa.
content_999	N'ikpeazụ dọkịnta Chidimma kwuru na ọ ga-adị mma ka mmadụ na-ewepụta oge na-aga na-enyocha ahụ ya opekatampe otu ụbọchị n'ime ọnwa isii.
content_999	Akụkọ ndị ga-amasị gị:
content_999	Lee ihe akụ ọnatarachi jupụtara n'Enugu State
content_999	Agu Messi a ga-eturu ugo 'Ballon d'or' nke afọ a?
content_999	Gịnị kpatara ndị ọkaiwu ji ekpu 'wig'?
content_999	Bobrisky o ji ike dimkpa kụpụ nwoke suru ụgbọala ya ntị?
content_1000	Rochas Okorocha
content_1000	Gọọmenti Imo steeti na enyocha Rochas Okorocha
content_1000	Ndị ụlọomeiwu Imo steeti enyela ikike ka enyocha akara ọba ego narị abụọ na iri ise emepere mgbe Rochas Okorocha bụ Gọvanọ Imo steeti.
content_1000	N'aka nke ọzọ, lekwa ihe Rochas Okorocha nwere ikwu maka nyocha Gọọmenti Imo steeti na-enyocha ya.
content_1000	Onyeomeiwu Imo steeti bụ Uche Ogbuagu kwuru na nyocha a bụ ka achịkọtaa ọba akụ ndị a ka ha bụrụ otu.
content_1000	Foto:Onye kuturu akpụrụakpụ 'Akachi'?
content_1000	Ihe ọbụla EFCC chọrọ ime ha mee ya dịka iwu siri kwuo- Rochas Okorocha
content_1000	Ihe nke a pụtara bụ na ha ga enyocha ọba ego ndia niile ka ha mara nke ego dị ma nke ego na adịghi.
content_1000	Ogbuagu kwuru na mgbe ha mechara ka ha ga-achịkọta ọba ego ndị a n'ihe ndị bekee na-akpọ 'Single Treasury account'.
content_1000	'Ndị kọmitii gọọmenti Imo steeti ji akwụkwọ ikike adigboroja' - Uloma Rochas Nwosu
content_1000	Anyị ga-enyocha mpụtara mkpebi ụlọikpe n'okwu Okorocha - Inec
content_1000	Ndị omeiwu a rịọrọ ka ndị Ụlọakụ nwe oba egoi ndị a nyere aka ka atụmatụ a gaa nke ọma.
content_1000	Akụkọ Ga-Amasị Gị
content_1000	Lee ihe akụ ọnatarachi jupụtara n'Enugu State
content_1000	Bobrisky o ji ike dimkpa kụpụ nwoke suru ụgbọala ya ntị?
content_1000	Gịnị kpatara ndị ọkaiwu ji ekpu 'wig'?
content_1000	'Onye anwakwala anwa kpọọ m onye Yoruba ọzọ'- FFK
content_1000	Ihe Nkiri Ga-Amasị Gị
content_1001	Iji were sonye mba ụwa niile na mmemme ejị akwọchapụ aka nke ọma, a kpọrọ "Global hand washing day" nwunye gọvanọ Enugwu bụ Monica Ugwuanyị gbapere ihe ejị akwọ aka n'ụlọakwụkwọ Amechi prịmarị n'Enugwu.
content_1001	Mgbe BBC Igbo garuru ya bụ ụlọ akwụkwọ n'Amechi dị n'Enugwu south LGA iji hụ ka ụmụ akwụkwọ sị eji ya bụ akụrụngwa akwọ aka.
content_1001	Otu n'ime nkarangwa nwunye Gọvano gara gbapee
content_1001	Otu onye nkuzi gwara onye ntaakụkọ anyị na ọ bụ ụmụ aka jiri aka ha rụọ ya bụ ngwa ọrụ.
content_1001	Ha bupụtara osisi, galọnụ, eriri, ncha, kedo ya ma gosi anyị ka esi akwọ aka.
content_1001	Mana onye nkuzi onye ntaakụkọ BBC Igbo hụrụ kọwara na ihe mere ha jiri wepụsịa ya bụ osisi akụrụ bụ n'ihi na osighi ike na ala nke mere na ụmụ akwụkwọ na akwatu ya.
content_1001	Okwu 'bịa banye otu nzuzo' ataala isi otu onye
content_1001	Ihe Enugu state ji bụrụ 'baby ọkụ' mma zuru ahụ
content_1001	Ya bụ ihe dum e ji akwọ aka dị ngalaba anọ na ya bụ ụlọ akwụkwọ adịghịzị ebe ha kwesịrị.
content_1001	Lee ihe akụ ọnatarachi jupụtara n'Enugu State
content_1001	'Anyị ga na-arụpụta mkpịsị odee nde 15 kwa afọ n'Enugu'
content_1001	Lee mmadụ ole egburu maọbụ tọrọ n'Enugwu steeti na nsonso a
content_1001	'Anyị amabeghi onye gburu onye nkuzi mahadum'
content_1001	Ụmụ ntakịrị ahụ bupụtara osisi, galọnụ, eriri, ncha, kedo ya ma gosi anyị ka esi akwọ aka.
content_1001	Onye nkuzi BBC Igbo gakwụrụ ebe ahụ gwara anyị na ọ bụrụ na gọmenti ga arụrụ ha akụrụngwa ọgbara ọhụrụ eji akwọ aka, na ọ ga-abara ha uru nke ukwuu karia nke gbanụ gbanụ a ha jị eriri ekedo.
content_1001	Ihe ndị mmadụ nwere ikwu maka ya
content_1001	Nwaada sị na obi adịghi ya mma maka mgbape a nwunye Gọvanọ mere
content_1001	@TeeHotSpot kwukara na obi adịghị ya mma.
content_1001	Akụkọ Ga-Amasị Gị
content_1001	Lee ihe akụ ọnatarachi jupụtara n'Enugu State
content_1001	Gịnị kpatara ndị ọkaiwu ji ekpu 'wig'?
content_1001	Bobrisky o ji ike dimkpa kụpụ nwoke suru ụgbọala ya ntị?
content_1001	'Onye anwakwala anwa kpọọ m onye Yoruba ọzọ'- FFK
content_1001	Ihe Nkiri Ga-Amasị gị
content_1002	Akụkọ ga-amasị gị ịkọ mgbe ọbụla
content_1003	Akụkọ ndị dị mkpa
content_1003	Air Peace ekpeziela udo n'etiti Miyetti Allah na Benue steeti
content_1003	Allen Onyema, Saleh Alhassan, Sammuel Ortom
content_1003	Gọọmenti Benue steeti ekwuola na ndị otu Miyetti Allah arịọla ndị steeti ahụ mgbaghara maka oke ogbugbu nsogbu dị n'etiti ndị ọchị ehi na ndị ọru ụgbo butere na steeti ahụ.
content_1003	Ihe 5 Allen Onyema gwara Nnamdi Kanu
content_1003	'Onye ọbụla na-ebu ọgwụ ike na-egbu ndị mmadụ' - Onyeisi Air Peace
content_1003	Ode akwụkwọ Miyetti Allah n'ogo federalụ bụ Saleh Alhassan gosiri oke nwute maka oke ogbugbu nsogbu a dị n'etiti ndị ọchị ehi na ndị ọrụ ugbo na-ebute ma kwe nkwa ime ka mkpezi udo a tọ atọ.
content_1003	Ọ bụ onyeisi ụlọrụ njem ụgbọelu Airpeace aha ya bụ Allen Onyema kpeziri udo a n'etiti Miyetti Allah na Gọvanọ Samuel Ortom na Makurdi n'ụbọchị Oktoba iri abụọ na isii.
content_1003	Ndị fada a ga-amalite ịlụ nwanyị?
content_1003	Ndị ụkọchukwu ụka Katọlik
content_1003	Ndị Bishop ụka Katọlik na mpaghara a kpọrọ Amazon ekwekọrịtala ka a na-echi ụfọdụ ụmụnwoke lugoro nwaanyị ụkọchukwu.
content_1003	Ha nwere nkwekọrịta a oge ha nwechara ọgba na Vatican.
content_1003	Pope Francis a ga-ekwe ka ndị 'Fada' bido lụwa nwaanyị?
content_1003	'Enugwu Katọlik Diocese enwetala bishọpụ  ọhụrụ
content_1003	A ga-eme nyocha DNA iji mata ndị ụkọchukwu Katọlik mụụrụ nwa
content_1003	Iwu ụka Katọlik kwuru na ndị ụkọchukwu agaghị alụ nwaanyị.
content_1003	Mana oteela ndị mmadụ na-ekwu ka e lebaa iwu ahụ anya.
content_1003	Tụmadị n'ebe ụfọdụ ndị ụkọchukwu kọrọ ụkọ.
content_1003	Pope Francis
content_1003	Mpaghara Amazon gụnyere akụkụ ụfọdụ na mba Brazil, Peru, Chile, Bolivia Ecuador Venezuela na ndị ọzọ.
content_1003	Onyeisi ụka Katọlik bụ Pope Francis ebinyebeghị aka na nkwekọrịta a.
content_1003	Akwụkwọ visa ọhụrụ
content_1003	Onyeisi ndị 'Immigration' Mohammed Babandede na-egbuchapụrụ Onyeisiala Muhammadu Buhari
content_1003	Ngalaba gọọmentị na-ahụ maka mbata na ọpụpụ ndị mmadụ na Naịjirịa bụ Immigration service na-atule iwepụta ụdị akwụkwọ visa atọ ọzọ.
content_1003	Onyeisi ngalaba a bụ Mohammed Babandede kwuru na visa atọ ọhụrụ a ga-eme ka ọdịwanye mfe ndị mmadụ ịbata Naịjirịa.
content_1003	Babandede kọwara na vịsa ndị a gụnyere nke ndị na-abịa njem nlere anya (tourist), nke ndị na-abịa ịchụ nta ego (investors), na nke ndị na-abịa ezumike nka.
content_1003	Nnwereonwe Catalonia
content_1003	Ndị ntọrọbịa na-eme ngaghariwe n'ihu ụlọọrụ ndi uweojii dị na Barcelona ụbọchị satọde
content_1003	Ihe ruru mmadu puku narị atọ n'ụma emeela ngaghariwe na Barcelona maka mkpọchị n'ụlọ mkpọrọ onye ndu ndị Catalonia dị na Spain na-achọ nwereonwe ruo ugbua.
content_1003	A haziri ya bụ ngaghariwe iji wee kwado ọchịchọ nwereonwe obodo ahụ na-arịọ kamgbe afọ 2008 mba Spain nwechara nsogbu akụ na ụba.
content_1003	Cheta na ụlọikpe dị na Spain nyere iwu ka akpọchie ndị isi Catalonia na-achọ nwereonwe ruru itoolu n'ụbọchị iri na anọ nke ọnwa Oktoba rue afọ itoolu maọbụ iri na atọ n'ụlọ mkpọrọ.
content_1003	Ndị ọreụ gbata gbata na-ekwu na ọtụtụ mmadụ emerụọla ahụ kamgbe ngagharịwe a malitere nso nso a.
content_1003	Ebe,
content_1003	Ebe onyeisiala mba Chile bụ Sebastian Pinera achụọla ndị imeụlọ ụlọrụ ya niile ka  o wee ghọpụta ndị ọhụrụ ga-enyere aka gboo mkpa kpatara ngaghariwe ndị mba ahụ mere nso nso a.
content_1003	Mgbapụta ụmụakwụkwụọ atọrọ na Kaduna
content_1003	Ndị uweojii nọ na steeti ahụ na-ekwu na ọ bụ kepu kepu amamihe ha nwetere mere ka ha gbapụta ụmụaka ahụ
content_1003	Ka abali atọ gafechara, ndị ntọ ahapụla ụmụakwụkwọ nwaanyị isi nakwa ndị ọrụ abụọ nke ụlọakwụkwọ Engravers dị na Kakau Daji, n'okpuru ọchịchị Chikun dị na Kaduna.
content_1003	Onyeisi ndị uweojii na steeti ahụ bụ DSP Yakubu Sabo kwuru na ha gbaputara ụmụ akwụkwọ ahụ n'ezie n'abali satọde.
content_1003	Mana ụfọdụ ndị ntaakụkọ depụtara na, nne na nna ụmụaka ahụ kwụrụ ihe karịrị nde naira iri na atọ maka mgbaputa ha.
content_1003	Onyeisiala etoola ụmụ Naịja
content_1003	Otu egwuregwu bọọlụ Naịjirịa ndị erubeghị afọ iri na asaa pịawara ndi otu Hungary azụ n'abalị Satọdee.
content_1003	Ha ji ọkpụ goolu anọ asatara abụọ wee merie ha na asọmpi nke mmepe iko mba ụwa afọ 2019.
content_1003	N'ozi si n'aka ọnụ na-ekwuru Onyeisiala Muhammadu Buhari, ike ụmụaka ahụ kpara tụrụ onyeisiala n'anya.
content_1003	Buhari bunyere ha ụkpa ekele ma gbaa ha ume ka ha jide ka ha ji.
content_1003	Naịjirịa ga-ezute Ecuador n'ụbọchị iri abụọ na itoolu nke ọnwa Oktoba.
content_1003	Nkeji:
content_1003	Akụkọ ndị ga-amasị gị:
content_1003	Onye Igbo bụ Ideego mbụ Afrịka hụru mgbe ụwa ka gba ọtọ
content_1003	Onye bụ Abu Bakr al-Baghdadi?
content_1003	Nweenụ ndidi maka 'border', ihe dị ọkụ ga-ajụ oyi - Osinbajo
content_1004	Ndị na-azụ ahịa
content_1004	Igbo tụrụ ilu sị 'Agha a gbara ama ya, a dịghị eri nwa ngwọrọ', nke a bụ ka ọ dị n'ihe banyere ikpuchi akụnaụba (Insurance) mmadụ maka ọdachi.
content_1004	Akụkọ a kọwara uru dị nakwa usoro onye azụmaahịa ọbụla nwereike iji chekwaa ngwaahịa ya maka ọdachi ndị gụnyere ọkụ ọgbụgba, mmiri oriri maọbụ izu ya n'ohi.
content_1004	'Tanka nsi bụ ihe menyụrụ ọkụ n'Onitsha'
content_1004	Ọkụ agbagbuola mmadụ atọ na Nnewi
content_1004	Nke a na-abịa dịka ọtụtụ ngwaahịa ndị mmadụ lara n'iyi n'ọkụ gbara n'ahịa Ọchanja, Ọnịcha n'izuụka gara aga.
content_1004	Otu onye ọkacha n'okwu banyere ikpuchi akụnaụba bụ Golden Akukwe, kọwara uru ndị a ma nye ntuziaka etu e si eme nke a.
content_1004	Ọ sị na uru gbara ọkpụrụkpụ dị na mmadụ ikpuchi azụmaahịa ya bụ na ụlọorụ na-ahụ maka nke a (insurance company) ga-akwụghachị ya ụgwọ ngwaahịa ndị ahụ ma ọ bụrụ na ihe mee ha.
content_1004	O nyere ndị na-achụntaego ndụmọdụ ka ha gbalịa kpuchie ngwaahịa ha maka 'ihe Ọnịcha gwara Obosi'.
content_1004	Akukwe sị na ọ hụbeghi ọghọm dị na mmadụ ikpuchi ngwaahịa ya ma ọ bụrụ na onye ahụ mere ya n'ụzọ ziri ezi.
content_1004	Kedụ usoro mmadụ ga-eji kpuchie azụmaahịa ya?
content_1004	Golden Akukwe onye ọkacha n'okwu ikpuchi akụnaụba (Risk Manager)
content_1004	Akukwe kọwara ụzọ onye azụmaahịa nwereike iji kpuchie ngwaahịa ya maka ọdachi.
content_1004	Ọ sị na onye ahụ ga-eme ihe ndị a;
content_1004	Ọ ga-agba mbọ hụ na ngwaahịa ya tozuru oke maka ịnata mkpuchi n'aka ụlọọrụ na-ahụ maka mkpuchi akụnaụba (Insurance Company).
content_1004	Gaa kpọtụrụ ndị ụlọọrụ na-ahụ maka mkpuchi, kọwaara ha ụdị nke ị chọrọ.
content_1004	Ha ga-abịa n'ụlọahịa onye ahụ ma mee nyocha ịmata ego ole ngwaahịa gị niile pụtara.
content_1004	Ụlọọrụ ahụ na onye ahụ ga-etinye aka n'akwụkwọ nkwekọrịta iji kwado mkpuchi ngwaahịa ndị a.
content_1004	Site mgbe ahụ gawa n'ihu, ụlọọrụ a ga-akwụ ụgwọ ngwaahịa ahụ ma ọ bụrụ na o nwere ihe ọbụla mere ngwaahịa onye ahụ.
content_1004	Akụkọ ndị ga-amasị gị:
content_1004	Imo State na ihe akụ ọnatarachi jupụtara n'ime ya
content_1004	Ọgọdọ ụmụnwaanyị sụụ wụchie n'AMAA 2019
content_1004	Nna Odumegwu Ojukwu kpara akụ eriwe agwụ agwụ
content_1004	Ihe nkiri ga-amasị gị:
content_1005	Onyeisiala Muhammadu Buhari
content_1005	Onyeisiala Muhammadu Buhari ga-esi mba Saudi Arebia ebe ọ gara maka nzukọ gbasara ọdịniihu achụmnta ego zọpụ ije garuo London ebe ọ ga-anọ njem ezumiike site n'ụbọchị abụọ nke ọnwa Nọvemba ruo ụbọchị iri na asaa.
content_1005	Njem a kpalitere okwu nke mere ka ụmụ Naijirịa jụwa maka ụgboro ole ọ nọrọla na mba ọzo na-abụghi Naijirịa.
content_1005	Buhari's South Africa Visit: Ndị Ipob sị na ndị uweojii wakporo ha
content_1005	Buhari ga-awụchi na Saụt Afrịka ịma ka eke si anya anwụ
content_1005	Ipob emeghi 'pịm' ka Buhari wuchiri Japan
content_1005	BBC mere nchịkọta ugboro ole na ole onyeisiala garala njem n'ofesi kamgbe ọ ṅụrụ iyiọrụ n'ụbọchị iri abụọ na itoolu nke ọnwa Mee 2019.
content_1005	Ebe ndị ọ gara na abalị ole ọ nọrọ
content_1005	Saudi Arebia
content_1005	Ọ gara Saudi Arebia ka chi ụbọchị e duru ya iyi ọrụ fochara, nke bụ ụbọchị 30 nke ọnwa Mee.
content_1005	Niger
content_1005	Onyeisiala Muhammadu Buhari gara mba Nijee maka nzụko "African Union".
content_1005	Ọ hapụrụ Naijirịa n'ụbọchị asaa nke ọnwa Julaị ma lọta n'ụbọchị asatọ.
content_1005	Ọ nọrọ otu abalị - Otu (1)
content_1005	Japan
content_1005	Onyeisiala Buhari gara mba Japan maka nzukọ ịkwalite akụnaụba mba ndị dị n'Afrịka.
content_1005	Ọ hapụrụ n'ụbọchị iri abụọ na ise nke ọnwa Ọgọstụ.
content_1005	Buhari lọtara n'ụbọchị iri atọ na otu nke Ọgọstụ.
content_1005	Ọ nọrọ abalị - Asaa (7)
content_1005	Burkina Faso
content_1005	Buhari hapụrụ Naịjiria gawa mba Bọkịna Faso n'ụbọchị iri na atọ nke Sepụtemba ma lọta n'ụbọchị iri na ise.
content_1005	Ọ nọrọ abalị - Atọ (3)
content_1005	New York
content_1005	Buhari hapụrụ Naịjirịa gawa mba Amerịka n'ụbọchị iri abụọ na abụọ nke ọnwa Sepụtemba maka nzụkọ 'United Nations General Assembly' (UNGA) na New York
content_1005	Ọ lọtara n'ụbọchi iri abụọ na asatọ.
content_1005	Ọ nọro abalị -  Asaa (7)
content_1005	Saụt Afrịka
content_1005	Njem Buhari mere na mba Saụt Afrịka bidoro n'ụbọchị abụọ nke ọnwa Ọktoba ma lọta n'ụbọchị anọ nke Ọktoba.
content_1005	Buhari lọtara n'ụbọchị anọ nke ọnwa Ọktoba.
content_1005	Ọ nọrọ abalị - Atọ (3)
content_1005	Rọshịa
content_1005	Buhari gakwara mba Rọshịa n'ụbọchị iri abụọ na otu nke ọnwa Ọktoba.
content_1005	Ọ lọtara n'ụbọchị iri abụọ na ise.
content_1005	Ọ nọrọ abalị - Ise (5)
content_1005	Abalị ole ka Onyeisiala Buhari nọrọla n'ofesi
content_1005	Onyeisiala Buhari anọola ihe ruru ụbọchị iri abụo na otu, nke pụtara izuụka atọ kamgbe ọ ṅụrụ iyi ọrụ n'ọnwa Mee 2019.
content_1005	Akụkọ Ga-Amasị Gị
content_1005	Imo State na ihe akụ ọnatarachi juputara n'ime ya
content_1005	Allen Onyema emekwaala ihe nyịrị mmụọ na mmadụ
content_1005	European Union agbatịala okwu Brexit ruo ọnwa Jenụwarị 2020
content_1005	Ihe ị ga-eji gbaa mbọ kpuchie azụmaahịa gị maka ọdachi
content_1005	Ihe Nkiri Ga-Amasị Gị
content_1006	Obiano
content_1006	Obiano meriri na ntuliaka ha mere n'afọ 2017 we bụrụkwa gọvanọ nke ugboro abụọ
content_1006	Gọọmentị Anambra Steeti ekwuola na o nweghi uru dị n'isi azụ banyere abụbụọrụ ndị dọkịta steeti ahụ sị ha ga-agba.
content_1006	Ndị dọkịta ụlọọgwụ Odumegwu Ojukwu dị n'Amaku Awka sị na ha ga-eme nke a n'ime izuụka na-abịa maaọbụrụ na gọọmentị azaghị oku ha kpọrọ ka e bulie ụgwọọnwa ha.
content_1006	Ihe mere gọọmenti Anambra steeti ka ji gba ndị dọkịta nkịtị
content_1006	Ndị uweojii: Anyị na-achọ dọkịta pịara nọọsụ ihe
content_1006	Mana Kọmishịọna mgbasaozi steeti ahụ bụ Don Adinuba sị na gọọmentị dị na mbụ na-eleba anya n'ihe banyere ụgwọ ọnwa a.
content_1006	Adinuba sị na gọọmentị hiwere kọmitee nọ ugbua na-eleba okwu a anya kamgbe ọnwa Julaị ndị dọkịta kwụsịrị abụbụọrụ ha gbara.
content_1006	Adinuba sị ka ndị dọkịta a nwee ndidi na gọọmentị ga-emezu nkwa ha n'oge na-adịghị anya.
content_1006	Cheta na ha gbaburu abụbụọrụ nke mbụ ruo mgbe gọvanọ Willie Obiano kwere ha nkwa itinye anya n'inuli ụgwọ ọnwa ha.
content_1006	Ikpe bụ nke Chineke - Secondus
content_1006	Onyeisioche otu PDP bụ Uche Secondus ekwuola na ikpe niile dị n'aka Chineke
content_1006	Nke a na-abịa dịka ụlọikpe kachasị na Naịjirịa kpebiri na ọ bụ onyeisiala buhari meriri Atiku Abubakar nke PDP ntuliaka ọkwa onyeisiala e mere n'ọnwa Febrụwarị afọ a.
content_1006	N'ofesi
content_1006	Onyeisiala mba Chile bụ Sebestian Pinera esepụla aka ile otu United Nation ọbịa n'ọgbakọ ọnọdụ ihueluigwen'ihi ngagharịiwe a na-eme na mba ya.
content_1006	Ọ sị na ọ bụ nwute ka o ji kagbuo ọgbakọ a kwesiri ịdị n'ọnwa Disemba kama na ime udo n'obodo ya ka dị mkpa.
content_1006	N'egwuregwu
content_1006	O ga-adịkwa kpọkpọ na mba Ịngland n'abalị a mgbe Chelsea ga-ele Manchester United ọbịa ebe Liverpool ga-anabata Arsenal n'asọmpi Iko Carabao.
content_1006	Manchester gbara Chelsea ọkpụ anọ chara na nzute ha n'afọ a ebe Liverpool gbara Arsenal ọkpụ atọ asatara otu
content_1006	Nkeji
content_1006	Ihe nkiri ga-amasị gị:
content_1006	Umu Naịjirịa arachaala Ecuador ka ofe ọha
content_1006	Ibrahim Sai'd (onye gbasara aka) nyere goolu atọ
content_1006	Ibrahim Sa'id zara Omekaagụ n'abalị Tuuzde mgbe o nyere goolu atọ nke Naịjirịa ji merie mba Ecuador na asọmpi iko mba ụwa maka ụmọnwoke na-akarịghị afọ iri na asaa.
content_1006	Mmeri a mere ka Naịjirịa tozuo ịgafe n'agba nke abụọ asọmpi a nke na-aga n'ihu na mba Brazil.
content_1006	Etu Naịjirịa si agbanwe etu esi ahụ bọọlụ ụmụnwaanyị
content_1006	Isaac Promise, ọgba bọọlụ Naịjirịa, alaala mmụọ n'afọ iri atọ na otu
content_1006	Cheta na ụmụ Naịjrịa ji ọkpụ goolu anọ asatara abụọ merie Họngarị n'asọmpi nke mbu ha gbara.
content_1006	Naịjirịa bụ ndị nke mbụ n'otu 'B' ebe ha ga-ezute mba Ọstralia n'ụbọchị Fraịde.
content_1006	Otu okwe si gbaa
content_1006	Aha otu egwu bọọlụ Naịjirịa maka ụmụnwoke akarịghị afọ iri na asaa bụ 'Golden Eaglets.'
content_1006	Ha eturula ugo na asọmpi a ugboro ise n'oge gara aga.
content_1006	Gịnị na-akpata ọnwụ ụmụaka?
content_1006	Nwa a mụrụ ọhụrụ.
content_1006	Amalitela nnyocha pụrụ iche n'Enugwu steeti iji chọpụta ihe na-akpata oke ọnwụ ụmụaka amụrụ ọhụrụ na Naịjirịa.
content_1006	Nnyocha a ga-enye aka iji mata etu a ga-esi gbaa ya bụ ụzọ owere mgba ka o wee chie.
content_1006	Ntuliaka na Briten
content_1006	Ndị omeiwu Briten
content_1006	Ndị omeiwu mba Briten ekwetala na a ga-enwe ntuliaka n'abalị iri na abụọ nke ọnwa Disemba afọ a ka ndị mmadụ were aka ha họrọ ndị ha chọrọ ka ha nọrọ n'ọchịchị.
content_1006	Praịm Mịnịsta mba ahụ bụ Boris Johnson kwuru na ntuliaka a ga-enye ya nkwado ọ ga-eji gaa n'ihu ịchọ ụzọ UK ga-eji si na European Union pụọ.
content_1006	Akụkọ ndị ọzọ ga-amasị gị:
content_1006	Gịnị bụ 'Operation Positive Identification' ndịagha Naịjirịa chọrọ imalite?
content_1006	Davido ọnwụchiela ụmụagbọghọ abụọ kparịrị ya?
content_1006	Anyị na-esi imi n'ala ịchọta ndị  tọrọ Fada n'Enugwu - Ndị uweojii
content_1007	Getty/Obioha/Uwazuruike
content_1007	Otu ndị na-agba mbọ maka nnwereonwe Biafra a kpọrọ Ipob n'ịchafụ ekwuola na mkpebi Ụlọikpe Kachasị na okwu gbasara onye meriri na ntuliaka onyeisiala 2019 agbaghị ha gharịị n'ịhị na ọ bụ eze ama na a ga-echi.
content_1007	N'ụbọchị Wenezde, Ụlọikpe Kachasị na Naịjirịa bụ 'Supreme Court' weliri onyeisiala Muhammadu buhari aka elu dịka onye meriri ntuliaka maka ọkwa onyeisiala e mere n'ọnwa Febrụwarị afọ a.
content_1007	Ụlọikpe akụpụla akwụkwọ Atiku gbara maka onye meriri ntuliaka 2019
content_1007	Ọkaikpe Garba eburula oche n'ikpe Atiku na Buhari
content_1007	Mana ọnụ na-ekwuru otu Ipob bụ Peace Chukwudi gwara BBC Igbo na ihe mere bụ mmezu afa nke otu Ipob gbara na o nweghi uru dị n'isonye na ntuliaka 2019.
content_1007	"Ọ bụ mmezu ihe Ipob kwuru na ọ baghị uru isonye na ntuliaka nke ekpebirila onye ga-emeri tupu a tụọ vootu."
content_1007	O kwukwara na mkpebi ahụ bụ amamikpe nye ndị si na ha ga echekwa vootu a tụụrụ ha ka mmiri ghara ịba ya ntị.
content_1007	"Nke a bụ ngosi ihe bụ iberibe bụ ịma eziokwu, ịhụ eziokwu mana kwenye n'asị."
content_1007	Buhari emeriela Atiku na 'Supreme Court'
content_1007	Onyeisiala Muhammadu Buhari
content_1007	Abubakar Atiku na ndị otu ndọrọndọrọ ọchịchị ya bụ 'Peoples Democratic Party' (PDP) gbara Buharị na ndị pati ya bụ 'All progressives Congress' (APC) akwụkwọ.
content_1007	Ha kwuru na Buharị na ndị APC mere nnukwu nrụrụaka na ntuliaka ahụ.
content_1007	Onyeisi ndị ọkaikpe na Naịjirịa bụ Tanko Muhammed na ndị ọkaikpe isii ọzọ so kpee ya bụ ikpe.
content_1007	Ha gụnyere: Bode Rhodes-Vivour, Kayode Ariwoola, Amiru Sanusi, John Inyang Okoro, Ejembi Eko and Uwani Abba-Ajji.
content_1007	Ha niile kwekọrịtara na ebubo nrụrụaka Atiku boro Buharị enweghi isi na ọdụ.
content_1007	Ụlọikpe mkpesa bụ 'Court of Appeal' ekwubuola na ọbụ Buhari meriri na ntuliaka ahụ dịka ụlọọrụ 'Independent National Electoral Commission' (INEC) si kwupụta.
content_1007	Mana Atiku na ndị PDP ekwetaghị nke mere ka ha buru ikpe ahụ pụ 'Supreme Court' nke bụ ụlọikpe kachasị na Naịjirịa.
content_1007	Ihe ndị ọzọ na-ekwu maka mkpebi ụlọikpe
content_1007	Ọ bụghị naanị otu Ipob otu,a ndị ọzọ nwere agba n'Igbo etinyela ọnụ na ya bụ  mkpebi Ụlọikpe Kachasị.
content_1007	Lee ihe ha kwuru:
content_1007	Nke a ga-enye ohere maka onye Igbo ịbụ onyeisiala na 2023- Otu South-East for President 2023
content_1007	N'uche ya, onye nchịkọta otu South East for President 2023 bụ Rev Okechukwu Obioha kwuru na "Ihe ọ pụtara na Buhari ga-ano ruo afọ ato na-abia tupu ndị Ọwụwanyanwụ bụ ndị ọ ruru
content_1007	"Mkpebi a bụ etu Chineke si kwuo. Buhari ga-achizi afọ asatọ, ọ(ọchịchị) gbadatazie na ndida Naijiria. PDP na APC kwesiri inye ọwụwaanyanwụ ọkwa onye ha zọrọ ha onyeisiala."
content_1007	Otu ahụ gara n'ihu rio Atikyu ka ọ nọgide na otu PDP ma kwado ha iwere onye Igbo dịka onye ga-azọrọ pati haọkwa onyeisiala n'afọ 2023.
content_1007	Ụlọikpe Kachasị dara ya- ọkaiwu Goddy Uwazuruike
content_1007	Goddy Uwazurike bu onye ọkaiwu ma burukwa onye bụ bụ aka Ikenga
content_1007	Obi adịghị Goddy Uwazuruike bụ onye ọkaiwu ma bụrụkwa onye bụbụ onyeisi Aka Ikenga mma maka mkpebi Ụlọikpe Kachasị n'okwu Atiku na Buhari.
content_1007	Uwazuruike siri na, "A gbasoghị ikpemkwụmọtọ na ya bụ ikpe."
content_1007	"Ụlọikpe Kachasị dara ya site na ịhapụ ilebanye anya n'ihe niile gbara ọkpụụ bụ isi okwu n'ikpe."
content_1007	"Anya onye ọbụla dị na ya bụ ikpe tupu egwu adagharia n'ikpe mgbegharị. Mkpebi a bụ ịwụ ụkwụ n'ala."
content_1007	Akụkọ ndị ọzọ ga-amasị gị:
content_1007	Gịnị bụ 'Operation Positive Identification' ndịagha Naịjirịa chọrọ imalite?
content_1007	Ụmụ Naịjirịa arachaala Ecuador ka ofe ọha
content_1007	Imo State na ihe akụ ọnatarachi juputara n'ime ya
content_1007	Ihe nkiri ga-amasị gị:
content_1008	Soshal Midia
content_1008	Gọọmentị Naijiria amaala ọkwa na ọ dị mkpa ka ahazie ma chikọta soshal midia iji kwụsi ịbụsa akụkọ ụgha na ọkwụ ịkpọ asị.
content_1008	Mana ọtụtu ndị Naijirịa gbarụrụ ihu n'ihi nke a.
content_1008	'Ụzọ ị ga-eji chekwa akara gị'
content_1008	Google enyela Naijiria ohere inweta intanet n'efu
content_1008	Kama enwere ụfọdụ mba hiwere iwu ha ji achịkọta ma na-ahazi Soshal Midịa.
content_1008	Mba ndị a gụnyere:
content_1008	Jamanị
content_1008	Mba Jamanị hiwere iwu nke ha kporọ 'NetzDG' n'afọ 2018 nke gbasatara ụlọọrụ soshal midia niile nwere mmadụ nde abụọ.
content_1008	Iwu a nyere ikike na ụlọorụ ndị a nwere elekere awa iri abụo na anọ iwepụ ihe ọbụla na-ezighi ezi.
content_1008	Ihe ise ị ga-eji amata 'bank alert' adịgboroja
content_1008	Ị nwereike kote buru maka ihe idere na soshal midia
content_1008	Ụlọorụ dara iwu a ga-akwụ gọọmenti nde Euro iri ise (€50M).
content_1008	Ebe mmadụ daara ya bụ iwu ga-akwụ nde Euro ise (€5M).
content_1008	Yuropian Yuniọn
content_1008	Iropịan Yuniọn megidere mgbasa ozi ndị oyi egwu na Soshal Midịa
content_1008	Ndị Yuropian Yuniọn gbagidere ụkwụ imegide ibusa akụko ma ọ bụ ihe onyonyo ndị oyi egwu.
content_1008	Dịka iwu ahụ sị kwuo, ụlọọrụ ọbụla na-ewepụghị ihe ngosi ma ọ bụ akụkọ oyi egwu n'ime otu awa ewepụtara ya ga-ata ahụhụ.
content_1008	European Union agbatịala okwu Brexit ruo ọnwa Jenụwarị 2020
content_1008	Ọstrelia
content_1008	Mba Ọụstralịa nwere iwu maka nchịkọta Soshal Midịa
content_1008	Mba Ọstrelia nwere iwu megidere ndị ụlọọrụ soshal midịa niile hapụru akụkọ ma ọ bụ ihe onyonyo gosiri mkpagbụ na ọgbaaghara.
content_1008	Ọ bụru na ụlọọru ndị a ewepụghị akụko di otu a, ndịisi ụlọorụ ahụ ga-aga nga ihe ruru afọ atọ.
content_1008	Ụlọorụ dara iwu a ga-akwụ nha ga-eru ọkara pacenti iri n'ime uru ha nwetere n'otu afọ n'ụwa niile.
content_1008	Rọshịa
content_1008	Rụshịa nwere ikw intinye iwu dịka nke ndị Jamanị
content_1008	Mba Rọshịa nwere iwu na ihe niile gbasara ndị mba Rọshịa ụlọọrụ soshal Midịa ndị a jị arụ ọrụ agaghị esi Rọshịa pụo.
content_1008	Rọshịa na-atụanya itinye iwu yiri nke ndị mba Jamanị.
content_1008	Chaịna
content_1008	Mba Chaịna nwere Soshal Midia nke ha
content_1008	Chaịna machiri Twitter, Google na Whatsapp na obodo ha niile.
content_1008	Ha ji Sọshal Midịa nke ha bụ Weibo, BAidu na WeChat nọchie ha.
content_1008	China nwere igwe mmadụ na enyocha soshal mịdịa ịchọpụta akụko na ozi iwu ha megidere.
content_1008	Kedu ihe ndị Naijirịa nwere ikwu maka nke a
content_1008	Ndị Naịjirịa ji Soshal Midịa agbasa ozi
content_1008	Onye ọkammụta ihe gbasara mgbasa ozi na ịntanetị bụ Kelechi Nwosu kọwapụtara sị:
content_1008	Iwu ndị nke anyi nwere ụgbu a ga-ezu ichịkọta Soshal Midia.
content_1008	Ka gọomentị were iwu ndị dị adị megharịa ya tinye na Soshal Midịa.
content_1008	Iwu ọbụla ekwesighị igbochi ndị mmadụị ikwu okwu maka gọomentị n'ụzọ airi ezi
content_1008	Lee ihe ndị Naijiria na-ekwu na Twitter
content_1008	Otutu ndị dịka @Engr_Henry20 anabataghị iwu ga-emegide soshal Midịa, ọ kwuru sị
content_1008	Akụkọ ga-amasị gị:
content_1008	Ikpe Buhari na Atiku amalitela na 'Supreme Court'
content_1008	Gịnị bụ 'Operation Positive Identification' ndịagha Naịjirịa chọrọ imalite?
content_1008	Ụmụ Naịjirịa arachaala Ecuador ka ofe ọha
content_1008	Nna Odumegwu Ojukwu kpara akụ eriwe agwụ agwụ
content_1008	Ihe nkiri ga-amasị gị:
content_1009	Kanu
content_1009	Ọ tụrụ ọtụtụ mmadụ n'anya mgbe ọkaiwu Nnmadị Kanu bụ Ifeanyi Ejiofor rịọrọ ụlọikpe arịrịọ ka ha weghachite iwu ha nyere ka ahapụ Nnamdị Kanu n'aka ebe nke Bekee na-akpọ "bail".
content_1009	Cheta na Kanu mejọrọ iwu e ji tụghapụ ya mgbe ọ gbara ihe ọkpọrọ ọsọ ndụ n'afọ 2017.
content_1009	Kpọpụtanụ Nnamdi Kanu - Ọkaiwu ya
content_1009	Ihe 5 Allen Onyema gwara Nnamdi Kanu
content_1009	'Nnamdi Kanu anaghị atụ ụjọ maka ikpe ndị Naịjirịa'
content_1009	Ọ bụ atụmatụ ahụ ka Maazị Ejiofor jiri rịọ arịrịọ a mana Ọkaikpe Binta Nyako, bụ onye nyeburu ohere ntọghapụ aka ebe a, kpọrọ isiekwenkụ na ya agaghị enyekwa ohere a ọzọ.
content_1009	Ma kwukwa na etu obodo si kwụrụ ugbua, ọ bụ mkpọrọ ga-akara Maazị Kanu mma maka nchekwa ndụ ya.
content_1009	Mana, ajụjụ ọtụtụ mmadụ na-ajụ bụ ihe mere Ọkaiwu Ejiofor ji arịọ ụdịrị arịrịọ a, ọkachasị etinye uche n'ọnọdụ o jiri hapụ Naịjirịa.
content_1009	Kepu kepu nlọta Maazị Kanu malitere mgbe ozi pụtara na nne ya bụ Ugoeze Nnenne Kanu alala mmụọ.
content_1009	Dịka usoro omenala Igbo ji kwụrụ, nwa kwesiri ịkwa nne na nna ya.
content_1009	Ọzọ bụkwa na Igbo na-achọkarị ili mmadụ na obodo ya.
content_1009	Nke pụtara na ụfọdụ na-eche na a ga-ebulata ozu nne Kanu, ọkachasị etu a ọ bụ Ugoeze.
content_1009	Kanu bụ onye aha ya ka ada ụda karịa n'ezinaụlọ ha, nke mere na ọ ga-abu onye ọtụtu mmadu ga-eji maka ya bịa akwamozu nne ya.
content_1009	Kepu kepu a rikwara elu mgbe akụkọ pụtara na ụfọdụ ndị Eze si Abia steeti rịọrọ gọọmentị ka e nye Kanu ohere ka ọ lọta bịa lie nne ya.
content_1009	Agbanyeghi na Maazị Kanu katọọrọ atụmatụ a, ajụjụ ndị mmadu were bụrụ ma Nnamdi Kanu ọ ga alọta bia lie nne ya?
content_1009	Na mkparịtaụka ya na BBC Igbo nwere n'ọnwa Epụrel nke 2019, Maazị Kanu sị na ya "na-alọta n'ike na-ebube".
content_1009	Kedu ebe gọọmentị Naịjirịa kwu?
content_1009	Ịmata nke nwereike ime, BBC Igbo gbara gọọmentị Naịjirịa ajụjụ ịmata ebumnuche ha maka nlọta Kanu.
content_1009	Ọnụ na-ekwuru Onyeisiala Muhammadu Buhari bụ Femi Adesina sị na ọ bụ Minista mgbasaozi bụ Lai Mohammed nwere ikike ịza ajụjụ a.
content_1009	Ekwentị Maazị Mohammed n'onwe ya tigidere mkpu mana ọ zaghị BBC Igbo.
content_1009	Ebe ka Kanu kwụ?
content_1009	Ọkaiwu Kanu bụ Ifeanyi Ejiofor n'onwe ya si ka akpọghachị ya n'ime ugboro ugboro BBC Igbo kpọrọ ya.
content_1009	Mana, n'arịrịọ ọ rịọrọ ụlọikpe, Nnamdị Kanu, site n'aka Ejiofor, na-ajụ gọọmentị Naijirịa ma ọ ga-echekwa ndụ ya ma ọ lọta dịka ha napụrụ ya ikike ịgbapụta onwe ya.
content_1009	Nke a mere Ọkaikpe Binta jiri saa okwu ọ sara.
content_1009	Kanu na onwe ya sara Ọkaikpe Nyako n'akara Twitter ya sị ka ya na ezinaụlọ ya gwara gawa ụlọ mkpọrọ iji gbanarụ ntọrọ.
content_1009	BBC jụrụ ndị ọnụ na-eru n'okwu maka etu okwu a siri kwụrụ ugbua.
content_1009	Chidiebere Ike bụ onye ọnụ na-eru n'okwu n'Igbo tinyere ọnụ n'ọkwu a ka BBC gbara ya ajụjụ.
content_1009	Umahi: Nnamdi Kanu gaa ebe ị sara ahụ gaa chịrị akwa gị
content_1009	Maazị Ike sị na gọọmentị Naijirịa anaghị erubere ụloikpe isi nke mere na ụjọ kwesiri ịtụ Nnamdi Kanu.
content_1009	Ọ sị na ọ bụ onyeisiala ka ọ dịrị ihu na ndị mmadụ kwanyere ụlọikpe ụgwụ na nsọpụru dịrị ya.
content_1009	O kwuru na ọ bụghị iwu na Nnamdị Kanu kwesiri ịlọta maka olili nne ya.
content_1009	Maazị Ike kwuru na n'ụche ya, na Nnamdi Kanu agbaghị ọsọ kama na ọ bụ gọomentị Naijirịa chụrụ ya ọsọ.
content_1009	Ọ tụrụ arọ ka Kanu nọrọ ebe ọ nọ ka oge na-aga.
content_1009	Ọtụtụ ụmụ afọ Naịjirịa tinyere ọnụ na-ajụjụ BBC Igbo jụrụ banyere okwu a kwukwara dịka Maazị Ike.
content_1009	Ka ọ kwụ ugbua, Ọkaikpe Nyako ekwuola ka ulọikpe ya kwụ, ebe okwe dịzị bụ n'ọgbọ Ifeanyi Ejiofor na onye ọ na-anọchite anya bụ Maazị Nnamdi Kanu.
content_1009	Kanu na onwe ya kwuru na ọ bụ "ịnweta Biafra" ka ya mkpa mgbe BBC Igbo jụrụ ya na mkparita uka emere n'afọ 2019 ma ọ ga-anabata ohere ya na gọọmentị Naịjirịa ikpezi.
content_1009	Akụkọ ga-amasị gị
content_1009	'Nnamdi Kanu anaghị atụ ụjọ maka ikpe ndị Naịjirịa'
content_1009	Onye bụ 'Sarah Baartman' a e ji maka ya adọri Dice Ailes?
content_1009	Kedu ndị bụ ndị 'catcham' a na-eze eze n'Aba?
content_1009	Golden Eaglets na nnụnụ ndị ọzọ feterela Naịjirịa ntụrụugo na bọọlụ
content_1009	Ihe nkiri ga-amasị gị
content_1010	Nwaanyị na-eri uju
content_1010	Ndị Igbo anaghị eji alụm dị na nwunye na ụmụaka egwu egwu ọkachasị nwa nwoke.
content_1010	Nganga nwoke mgbe ochie bụ ọba ji ya na etu ezinụlọ ya si jupụta n'ụmụaka.
content_1010	Kedụ ndị bụ "Ụmụada" n'ala Igbo?
content_1010	Uru ịjụ ajụjụ bara tupu alụmdi na nwunye
content_1010	Nwoke mụbara amụba na-ahụ onwe ya dịka nwoke zuru oke.
content_1010	Agbụrụ mmadụ bụkwa ihe ọzọ dị ndị Igbo mkpa.
content_1010	Gịnị mere ụmụntorobia Igbo anaghị alụ di na nwunye n'oge?
content_1010	Asambodo agbamakwụkwọ gị ọ bụ adịgboroja?
content_1010	Onweghị onye chọrọ ka ama nna ya chie nke mere na nwoke ga-agbalị lụọ nwaanyị ma kpewere chi ya ka ọ mụọ nwa nwoke.
content_1010	Nke a mere e ji atụ ilu sị na onye nwere mmadụ ka onye nwere ego.
content_1010	Kedu mgbe nwoke ga-ekuchi nwanyị?
content_1010	Duke Olueze Ukeje, nwaafọ Nwangele nke dị n'Imo steeti, kọwaara BBC ihe bụ ikuchi nwaanyị.
content_1010	O kwuru sị na mgbe dị nwaanyị nwụrụ, ma ha amụtara nwa ma ha amụtaghị nwa, a na-ajụ nwaanyị ahụ ma ọ chọro ị nọ ka ọ chọrọ ịla be nna ya.
content_1010	Ọtụtụ mgbe, nwaanyị ahụ na-ekweta na ọ ga-anọ na be dị ya.
content_1010	Uru ọmụgwọ n'omenala Igbo
content_1010	India: Idina nwunye maobụ di mmadụ abụghị njọ
content_1010	Mgbe ọ dị otu a, ọ bụ nwanne di ya ga-ekuchi ya.
content_1010	Otu ihe ọzọ dịkwa mkpa bụ na nwoke agaghị ekuchi nwunye nwanne ya nke ọ tọrọ.
content_1010	Ọ bụ nwanne ha nke nta ga-ekuchi nwunye nwanne ya.
content_1010	Mana gịnị ka a ga-eme ma ọ bụrụ na onye nwụrụ anwụ enweghị nwanne nwoke ọ tọtara?
content_1010	Dịka Ukeje si kwuo, mgbe ihe dapụtara otụ a, ọ bụrụ na ọpara amụtabeghị nwoke topụtara etopu, ọ diziiri ya ikuchi nwunye nwanne ya.
content_1010	Lee ụfọdụ iwu Naịjirịa megidere ụmụnwaanyị
content_1010	Ihe isii ọ na-eri ịgba akwụkwọ Katolik na Naijiria?
content_1010	Mana ọ bụrụ na ọmụtala nwoke topụtara etopu, mara na ọ bụ nwa ya ahụ ga-ekuchi nwunye onye nwụrụ anwụ.
content_1010	Kama ọ bụrụ na-enweghịzị nwoke fọrọ n'ezinụlo ha, nwanna ha bụ otu agbụrụ ga-ekuchị nwaanyị ahụ.
content_1010	Kedu onye ụmụ amụtara site na-ikuchi nwaanyị ga aza aha ya?
content_1010	Ukeje gwara BBC Igbo na ọ bụ aha nwoke nke nwụrụ anwụ ka ụmụ amụtara site n'ikuchi nwaanyị ga-aza.
content_1010	Nwanne nwoke onye ahụ nwụrụ anwụ ga-ewere mmanya gaa na nke ndi ọgọ ya gwa ha na-ọbụ ya ga-elekọta nwa ha nwaanyị.
content_1010	Ụmụ amụtara ga-azazị aha nwoke nke nwụrụ anwụ.
content_1010	Mana nwanne ya nwoke nwere ịke ịga lụgharịa nwunye nwanne ya ahụ.
content_1010	Ọ bụrụ na nke a mee, ụmụ ha mụtara ga-aza aha ya.
content_1010	Kedu ebe ụmụ amụtara na-ikuchi nwaanyị ga-ekete ọke?
content_1010	Ụmụ nwoke onye nwụrụ anwụ ga-ekete oke n'ụlọ nna ha nwụrụ anwụ.
content_1010	Kama ndị nke amụtara site na ikuchi nwaanyị ga-aza aha onye kuchịrị nne ha ma kete oke n'ama onye kuchiri nne ha.
content_1010	Ọ bụrụ kwanụ nwoke lụrụ ọtụtụ nwunye?
content_1010	Mgbe nwoke lụrụ ọtụtụ nwaanyị nwụrụ, ọpara ya ga alụwa ma kuchie nwaanyị ikpeazụ nna ya lụrụ.
content_1010	Kedu maka ụgbụ a?
content_1010	Ọkammụta n'ihe gbasara omenala Igbo bụ Gladys Udechukwu gwara BBC na mgbe ochie, ndị Igbo hụrụ ụmụaka n'anya ọkachasị nwa nwoke.
content_1010	O kwuru na ụgbua, onye na amụtaghị nwa nwoke ma ọ bụ na-amụtaghị nwa ọbụla nwere ike ịga kute nwa n'aka gọọmentị.
content_1010	Nke a bụ nke Bekee na-akpọ 'adoption'.
content_1010	'I ga-alụ m' aghọọla 'lawa na ndokwa'
content_1010	A ka na-agba mkpe n'ala Igbo etu ọ dị na mbụ?
content_1010	Udechukwu kọwakwara na e nwere atụmatụ sayensị dị na nwunye nwere ike iji mụta nwa nwoke.
content_1010	O kwukwara na ọtụtụ ụmụnwaanyị gụrụ akwụkwọ agaghị ekwe ka nwanne dị ha kwuchie ha.
content_1010	Akụkọ ndị ọzọ ga-amasị gị:
content_1010	Gbachịnụ ndị asịrị nkịtị - Ndịagha Naịjirịa
content_1010	Ọkpụkpụ agbadola Manchester United n'olu na Bournemouth
content_1010	Nnamdị Kanu ọ ga-alọta lie nne ya?
content_1010	Ihe nkiri ga-amasị gị:
content_1011	Khafi Kareem
content_1011	Nwaada Khafi Kareem nke sonyere n'egwuregwu 'Big Brother Naija' nwere ike ịlaghachi n'ọrụ ya dịka onye uweojii na mba Ịngland.
content_1011	Khafi gwara ndị ntaakụkọ oge ọ laghachiri UK na ya na ndịisi uweojii 'Scotland Yard' na-akpa nkata.
content_1011	'Aka anyị adịghi na ihe nkiri Khafi na-eme' - Uweojii Ingland
content_1011	E nyela Khafi ọsọ n'ụlọ Big Brother Naịja
content_1011	Tacha atachaala ụkwa jaa eze na Big Brother Naija
content_1011	Ọtụtụ akwụkwọ akụkọ mba UK tinyere 'Mirror' na 'Daily Mail' depụtara nke a.
content_1011	Khafi kwuru na ndịisi ụlọọrụ ha na-ajụ ya mgbe ọ ga-alaghachi n'ọrụ.
content_1011	Cheta na ndị uweojii 'Scotland Yard' gbarụrụ ihu oge a hụrụ Khafi n'egwuregwu BBNaija.
content_1011	Ha kwuru na ha enyeghị ya ikike isonye na ihe omume ahụ.
content_1011	Ha kwukwara na ha ga-eleba okwu ahụ anya ma Khafi lọta.
content_1011	A chụpụrụ Khafi n'ụlọ 'BBNaija' ka egwuregwu ahụ gachara abalị iri asaa na asaa.
content_1011	Khafi oge ọ laghachiri UK
content_1011	Na mkparịta ụka ya na ndị ntaakụkọ, Khafi si na ya amabeghị mgbe ọ ga-alaghachi.
content_1011	"Mana ọ ga-abụ n'oge na-adịghị anya," dịka o si kwuo.
content_1011	"A hụrụ m ọrụ ichekwa obodo London n'anya nke ukwuu."
content_1011	Khafi gbara afọ iri atọ n'abalị atọ nke ọnwa Nọvemba
content_1011	Khafi nọ na Naịjirịa ugbua iji mee emume ncheta ọmụmụ ya.
content_1011	Taa bụ abalị atọ nke ọnwa Nọvemba ka ọ gbara afọ iri atọ.
content_1011	Akụkọ ndị ọzọ ga-amasị gị:
content_1011	Gịnị bụ ikuchi nwaanyị n'ala Igbo?
content_1011	Lekwa ihe Bobrisky kwuru maka njem ya isi na nwoke fee nwaanyị
content_1011	Nke bụ eziokwu dị n'akụkọ kwuru na ajọ mmụọ nọ n'ụlọ gọọmentị Anambra Steeti
content_1011	Ihe nkiri ga-amasị gị:
content_1012	Nnamdi Kanu
content_1012	Nnamdi Kanu agwala ndị ntaakụkọ etu o si zọọ isi onwe ya mgbe ndịagha Naijirịa biara iwakpo ya n'afaraukwu, Ụmụahia, Abia steeti.
content_1012	Lee ihe iri gbara ọkpụrụkpụ ọ gwara ha:
content_1012	Ọ bụ n'obodo Azumiri ka o si gbapụ na Naijirịa.
content_1012	O si Azụmiri banye Bene, Togo, Gana, Ịvorị Kost tupu o were rute Senegal.
content_1012	O kwuru na ọ meruru ahụ mgbe ndị agha wakporo ụlọ ya nke mere na okwesiri i na aṅụ ọgwụ maka ndụ ya.
content_1012	Nnamdị Kanu si na ha nọrọ n'oke oshimiri izuụka abụọ n'ime ntakịri ụgbọ.
content_1012	Ya na ndị ya na ya so nọ na oshimiri Atlantik, ma otutu mgbe ka ebili mmiri chọrọ ikpu ụgbọ ha.
content_1012	Ụjọ ndị nchekwa Naijirịa na-arụ ọrụ n'ofesi tụrụ ya.
content_1012	Kanu si na onweghi ike igwa nwunye ya na ezinulo ya ebe ọ nọ maka ndị nchekwa inye ha nsogbu.
content_1012	O sị na ọ bụ Senegal ka o si were gbaba mba Isreal.
content_1012	O kwukwara na o were ya afọ atọ i banye mba Isreal.
content_1012	'Na Isreal ka obi m laturu ala ma ndụ m enwee nchekwa' dịka Kanu siri kwuo.
content_1012	N'aka nke ọzọ, Nnamdị Kanu site n'aka ọkaiwu ya bụ Ifeanyi Ejiofor, gwara ụlọikpe Naijirịa na ọ dị njikere ịbịa zara ọnụ ya ma ọ bụrụ na ha ga-echekwa ya.
content_1012	Nnamdị Kanu ọ ga-alọta lie nne ya?
content_1012	Ihe mere Nnamdi Kanu ji gbuo oge ikwupute maka ọnwụ nne ya
content_1012	Ọkaikpe ga-ekpe Nnamdi Kanu ikpe abịaghị ụlọikpe taa
content_1012	Mana ọkaiwu gọọmentị bụ Labaran Shuaibu ekwenyeghi na nke ahụ, bụ nke mere Ọkaikpe Nyako ji buga ikpe ruo ụbọchị iri na isii nke ọnwa Jenụwarị 2020.
content_1012	Akụko ga-amasị gị
content_1012	Gịnị bụ ikuchi nwaanyị n'ala Igbo?
content_1012	Ndị uweojii mba Ingland akpọọla m ka m lọghachị - Khafi BBNaịja
content_1012	Etu dị na nwunye zụtara ụmụaka abụọ si ma n'ọnya ndị uweojii
content_1012	Lekwa ihe Bobrisky kwuru maka njem ya isi na nwoke fee nwaanyị
content_1013	Samuel Ortom sị ka anwuchie Bodejo
content_1013	Nwanna ị nụrụ nke na-akpọtụ na Benue?
content_1013	Gọvanọ Samuel Ortom nke Benue agwala onyeisiala Muhammadu Buhari ya nwụchie onyeisi ndị Miyetti Allah bụ Abdullahi Bodejo.
content_1013	Benue a kagbuola NYSC
content_1013	'EFCC agbapeela akpa ego Benue' - Terver Akase
content_1013	Benue: ọchịehị egbuola ndị mmadụ ọzọ?
content_1013	Ortom sị na Bodejo na-ekwu ihe nwere ike ibute ọgbaghara n'obodo dị ka ọ sị na gọvanọ ọbụla chọrọ udo ga-amapụtarịrị ndị ọchị ehi ogige ha akpọrọ RUGA.
content_1013	N'akwụkwọ nke odeakwụkwọ mgbasaozi ya bụ Terver Akase deputara ụnyahụ bụ Sọnde, Ortom sị na Bodejo gwara ndị gọvanọ ọbụla na-ewepụtaghị ala maka RUGA chee aka ghọrọ ya.
content_1013	Dịka ọ dere, " iburu gọvanọ ma iweputaghị ala maka RUGA, ị gaghị enwe udo na steeti gi".
content_1013	Ortom sị na ya bụ okwu were ike ịkpalite mmụọ ọgbaghara n'ime ndị mmadụ ma bụkwara mgbaama maka ihe ha na-echere ha n'ọdịnihu na Benue.
content_1013	O kwukwara na onweghị otu ọbụla kwesiri ịkarị iwu obodo.
content_1013	Otrom sị "anyị na-akpọkụ ka gọọmentị jide ya bụ nwaamadị ma maa ya ikpe ka iwu si di".
content_1013	Cheta na ndị otu a maraọkwa mwakpo obodo Guma na Benue n'ụbọchị bọrọ afọ ọhụrụ 2018.
content_1013	NLC echerela ndị gọvanọ aka mgba
content_1013	Ị nụrụ maka ụgwọọnwa opekatampe nke ndị steeti?
content_1013	Odeakwụkwọ ndị Nigeria Labour Congress bụ Emmanuel Ugboaja na-arịọ ndị omeiwu steeti niile ka ha gbaara gọvanọ ọbụla kpọrọ ekwo nkụ maka ya bụ ụgwọọnwa ụgbọ nwamkpi.
content_1013	O kwuru nke a mgbe ọ na-aza ndị ntaakụkọ ajụjụ ụbọchị ụka.
content_1013	Dịka Ugboaja kwuru, " Gọvanọ ọbụla na-ekweghị ịkwụ ụgwọ opekatampe sị chutuo ya n'ọkwa".
content_1013	Cheta na otu jikọrọ ndị gọvanọ ekwubuola na ha enweghike ịkwụ karịa ka ha nwere ike.
content_1013	Ụgbọaja sị na ya ahụghị ihe ndị gọvanọ ga-eji sị na ha agaghị akwụli ya bụ ụgwọ maka na ha ga-emeli ya.
content_1013	Ọ sị na "ọ bụ arụ ị sị na ị gaghị akwụ ya bụ ụgwọ ebe ụfọdụ n'ime ha nwere ụgbọelu naani ha na-aba".
content_1013	Ogbunigwe adaala ndị ISWAP
content_1013	Ndi aghaụgbọelụ atụọla ogbunigwe na ọdọ ebe ndị Islamic State for West Africa bụ ndị ọmekataraihe puo ụjọọ nọ na Arrinna Ciki dị na Borno steeti.
content_1013	Akụkọ na-ekwu na ya bụ agha ha busoro ndị ọlụọ ọlaa ahụ ụbọchị Fraịde na Satọde gburu ọtụtụ n'ime ha.
content_1013	Ndị aghaụgbọelu nke Operation Lafia Dole sị na ndị otu ha na-ahụ na mmụọ nyopuru ụgbọala ndị omekome ahụ ka  ọ na-agba were gbaara ha ama.
content_1013	Ọnụ na-ekwuru ndịagha ahụ bụ Commodore Ibikunle Daramola kwuru n'ụbọchị ụka na ndị ọjọo ahụ ji ebe ahụ mere ọnọdụ mwakpo ha.
content_1013	Commodore Daramola sị na ha mebiri ndị ọlụọ ọlaa ahụ ihe nke ukwuu.
content_1013	Ikuku ndụ dizi okeọnụ na Delhi
content_1013	Ikuku ndụ bụzị ikuku onwu na Delhi
content_1013	Ị nụkwara na ndị mmadụ anaghịzị ahụ ezigbo ikuku na Delhi dị n'India?
content_1013	Minista na ahụ maka isiobodo ha bụ Arvind Kejriwal etiela mkpu na ajọ ikuku sị na ụgbọala nakwa ụlọọrụ anaghịzị ekwe mmadụ kụrụ ikuku ndụ.
content_1013	A nụrụ na ọ sị na gọọmentị ha amalitela ịwepu ọtụtụ ụgbọala n'ụzọ. iji mee ka anwụrụ ụgbọala beleta n'ikuku.
content_1013	Anwụrụọkụ ekweghị ụgbọelu iri atọ febata ụbọchị ụka.
content_1013	Iwu ha tiri ugbua bụ na a ga-amalite ike ụbọchị ụgbọala ọbụla ga-eji agba n'ụzọ.
content_1013	Nke bụ ka ewere beleta ụgbọala n'ụzọ.
content_1013	Akwụsịla ọrụ ma ụlọakwụkwọ na Delhi ruo Tuzde.
content_1013	Minista ahụike na mba ahụ bụ Satyendar Jain agwala ndị mmadụ ka ha gbakpuo n'ụlọ ha ọkachị n'ụtụtụ nakwa mgbede.
content_1013	A chọpụtara na ihe sọ agbachụ ihe eligwe bụ ọkụ ndị ọrụugbo na-agba ahịhịa maka nkwado ọrụugbo.
content_1013	Oyi atụọ Niko Kovac
content_1013	Niko Kovac malitere ịchị Bayern kemgbe Julaị 2018
content_1013	N'egwuruegwu, Niko Kovac abụghịzị ọnye nkuzi ndị Bayern Munich.
content_1013	Nke a sitere na ọkpụ ise Eintracht Frankfurt gbara ha na Bundesliga ụnyahụ bụ Sunday.
content_1013	Bayern satara naanị otu ọkpụ n'ime ya.
content_1013	Nke a bụ ogburu abụọ emeriri Bayern na sizinu a.
content_1013	N'agbanyeghị, Kovac na ahapụ Bayern Munich mgbe ha ruru nkatụ nke anọ n'ogogo lig ha bụ nke Borussia Monchengladbach nọ n'isi ha.
content_1013	Kovac bụ onye gbara afọ iri anọ na asatọ emeriela asọmpị iri anọ n'ime iri isii na ise ha gbagoro.
content_1013	Mana anyụbeghị ha ụdị ịkpakwụ a ndị Borussia Monchengladbach nyụrụ ha n'ime afọ iri gara aga.
content_1013	Bayern sị na ọchụchụ Kovac bụ nkwekọrịta ha na ya.
content_1013	Gee akụkọ ndị a n'otu nkeji
content_1013	Akụkọ ga-amasị gị
content_1013	Etu dị na nwunye zụtara ụmụaka abụọ si ma n'ọnya ndị uweojii
content_1013	Nke bụ eziokwu dị n'akụkọ kwuru na ajọ mmụọ nọ n'ụlọ gọọmentị Anambra Steeti
content_1013	Nnamdị Kanu ọ ga-alọta lie nne ya?
content_1014	Seme Bọda
content_1014	Gọọmentị Naịjirịa n'abalị anọ nke ọnwa Nọvemba nyere ọnọdụ ihe ndị a ga-eme tupu ha agbapee okeala ha na mba ndị ọzọ bụ nke ha gbachiri kamgbe ọnwa Ọgọst.
content_1014	Mịnịsta na-ahụ maka mmekọrịta Naịjirịa na mba ndị ọzọ bụ Geoffrey Onyeama na ndị komitii na-ahụ maka mgbachi okeala kwupụtara nke a n'Abuja.
content_1014	'Rice akọọla n'ahịa n'ihi mmechi border' - Ndị ahịa
content_1014	Ọnọdụ ndị a bụ nke mịnịsta Onyeama gụpụtara gụnyere:
content_1014	Ngwaahịa ọbụla si mba na-esoghi n'ECOWAS na-abata Naịjirịa ga-anọ n'ime ngwugwu mbụ e ji mara ya. A ga-eburu ya site n'odụ ụgbọ mmiri ruo n'ebe okeala nke Naịjirịa.
content_1014	Ngwaahịa ọbụla ndị mba so n'ECOWAS rụrụ ga-emezu iwu na-achị nrụpụta ngwaahịa ndị ECOWAS ka aka ghara ịkwa ya. A ga na-arụpụta ọtụtụ ngwaahịa na mba ndị so n'ECOWAS. A ga-etinye ego ruru pasentị iri atọ n'elu ngwaahịa ọbụla si mba ndị ọzọ abata n'ECOWAS.
content_1014	A ga-ekpochapụ ụlọ ngwaahịa ọbụla dị n'agbata okeala Naịjirịa na mba ndị ọzọ.
content_1014	A ga-eke ngwaahịa niile a na-ebubata na Naịjirịa n'ime ngwugwu nke ya.
content_1014	A bịa n'ime njem n'okela Naịjirịa, ndị njem ga-enye akwụkwọ ikike a ma ama dịka akwụkwọ ejirimara mba onye.
content_1014	N'ime izuụka abụọ na-abịa abịa, gọọmentị Naịjirịa na mba ndị agbataobi ya dịka Nijee na Benin ga-enwe nzukọ ilebanye n'iwu ndị a.
content_1014	Ndị isi ụlọọrụ na-ahụ maka njem, mịnịstrị na-ahụ maka mmekọrịta Naịjirịa na mba ndị ọzọ, na ndị ọrụ nchekwa ga-eso na nzukọ a.
content_1014	Akụkọ ndị ga-amsị gị:
content_1014	Gịnị ka ị ma maka 'Aba Women's riot' mere afọ 90 gara aga?
content_1014	Nne ụmụaka atọ ụlọ aja dagburu n'Ebonyi amabeghị na ha nwụrụ
content_1014	Akwamozu o kwesiri ịbụ oriri na nkwari?
content_1015	Akụkọ dị mkpa:
content_1015	Nnamdi enyela gọọmentị Naịjirịa ọnọdụ ọhụrụ
content_1015	Nnamdi Kanu
content_1015	Onye ndu Ipob bụ Nnamdi Kanu enyela gọọmentị Naịjirịa ọnọdụ ọhụrụ ga-eme ka ya na ha nwee mkparịtaụka.
content_1015	N'ozi si n'aka odeakwukwọ Ipob bụ Emma Powerful pụta, Kanu sị na ọ bụrụ na gọọmentị Naịjirịa jiri obi ọcha kpọ ya oku n'obodo ọzọ nakwa n'ihu otu United Nation.
content_1015	Kpọpụta Nnamdi Kanu
content_1015	Ihe 5 Allen Onyema gwara Nnamdi Kanu
content_1015	Ọ sị na oku a ga-abụ maka ihiwe mgbe na etu a ga-eji mme ntuliaka nwereonwe ndị Biafra bụ 'Referendum'.
content_1015	Kanu gara n'ihu kwuo na ihe mere o ji a chọ ebe ọnọdụ dị mma maka mkparịtaụka bụ maka mwakpo ndịagha mere n'ụlọ ya n'afọ 2017.
content_1015	Ọ sị na ọ bụrụ na gọọmentị Naịjirịa chọrọ ịgba ya ajụjụ, na gara ezite ndị DSS maọbụ ndị uweojii kama izite ndịagha ka e gbuo ya na 2017.
content_1015	Kanu sị na ugbua nne ya anwụọla, ahụ esichaghị nna ya ike n'ihi mwakpo ndịagha mere n'ụlọ ha.
content_1015	Ụmụaka a lụnyere dị ka nkụ na Naịjirịa - UNICEF
content_1015	Ndị ugwụ Awụsa kachasị nwe ụmụaka anaghị aga akwụkwọ na Naịjirịa
content_1015	Ngalaba United Nation na-ahụ maka ụmụaka bụ UNICEF sị na Naịjirịa kachasị nwee ụmụaka a lụnyere di na nwata n'Afrịka.
content_1015	Ozi ha wepụtara ụnyaahụ na Bauchi Steeti kwuru na ụmụnwaanyị dị nde iri abụọ na atọ na Naịjirịa bụ ndị a lụrụ dị na nwata.
content_1015	Onaiyekan alaala ezumike nka
content_1015	Onyeisi ụka Katọlik n'Abuja bụ 'John Cardinal Onaiyekan' alaala ezumike nka.
content_1015	Iwu ụka Katọlik kwuru na ndị ụkọchukwu ga-ala ezumike nka ma ha gbaa afọ iri asaa na ise.
content_1015	Naịjirịa nọ n'ọnọdụ ọgbaghara - Onaiyekan
content_1015	Ọ bụrụ m bụ onyeisiala, a kara m iritu n'ọkwa - Onaiyekan
content_1015	Onaiyekan gbara afọ iri asaa n'otu n'ọnwa Janụwarị afọ a.
content_1015	Akwụkwọ ozi si n'aka ndịisi ụka Katọlik n'Abuja kwuru na Pope Francis ahọpụtala Ignatius Kaigama dịka onye ga-anọchị anya Onaiyekan.
content_1015	Akpabio ọ ga-ahapụzị mịnịsta lagachi ịzọ ọkwa Sịnetọ?
content_1015	Ụlọikpe mkpesa kagbuola mmeri Chris Ekpeyong meriri Godswill Akpabio n'ịzọ ọkwa sịnetọ ga-anọchịteanya Akwa Ibom West.
content_1015	Ụlọikpe a nyere iwu ka e megharịa ntuliaka a n'okpuruọchịchị Essien Udim bụ ebe obodo Akpobio dị.
content_1015	Akpabio agbaala arụkwaghịm
content_1015	Godswill Akpabio: Lee ihe ndị na-akpọtụ maka ọpụpụ ya
content_1015	Pati PDP n'Akwa Ibom nabatara ikpe a ma kwuo ha nwere olileanya imeri Akpabio ọzọ.
content_1015	Dịka ọ dị ugbua Akpabio ji ọkwa mịnịsta na-ahụ maka Niger-Delta. Ajụjụ a bụrụ ma ọ ga-agbahapụ ọkwa mịnịsta zọọ nke sịnetọ?
content_1015	NYSC achụọla ụmụagbọghọ abụọ n'Ebonyi Steeti
content_1015	Akụkọ na-eru anyị ntị na-ekwu na ngalaba NYSC chụpụrụ ụmụ agbọghọ abụọ bịa iji otu afọ efe ala nna ha n'Ebonyi Steeti.
content_1015	Akụkọ a sị na ụmụagbọghọ ndị a jụrụ iyi 'Traouser' dịka o megidere okpukperechi ha.
content_1015	N'ofesi
content_1015	Evo Morales
content_1015	Onyeisiala mba Bolivia bụ Evo Morales ekwetala na ya ga-akagharị ntuliaka elu ọzọ n'ihi ebubo ndị mbaụwa na-ebo ya na o ji nrụrụaka wee merie ntuliaka nke mbụ e mere n'ọnwa Ọktoba.
content_1015	Nke a bụ nke ugboro anọ Morales na-azọ ọkwa onyeisiala Bolivia, ọ malitere ịchị mba ahụ n'afọ 2006.
content_1015	Ọkụ ọhịa egbuola ihe ruru mmadụ atọ ma ma chụsịa ọtụtụ ndị mmadụ n'ụlọ dị n'Ostrelia.
content_1015	Ndị ọrụ gbatagbata sị na ihe karịrị ire ọkụ otu narị ka na-agba na mpaghara South Wales nakwa Queensland.
content_1015	N'egwuregwu
content_1015	Ndị otu egwu bọọlụ Manchester United mere ka ọbụghị ha taa mgbe ha ji ọkpụ goolu atọ a satara otu merie ndị Brighton.
content_1015	Etu ahụ kwa ka Liverpool si merie ndị Manchester City.
content_1015	Lionel Messi nyere goolu atọ mgbe ndị Barcelona ji ọkpụ goolu anọ asatara otu merie Celta Vigo n'ụbọchị Satọde.
content_1015	Nke a mere ka Barcelona gbagoro n'elu tebulu 'La Liga'.
content_1015	Nwafọ mba Briten na-akwụ ọkpọ bụ KSI emeriela ogbo ya nke Amerịka bụ Logan Paul n'asọmpi ọkpọ ha kụrụ na Los Angeles.
content_1015	N'asọmpi Premier League nke ehihie a Manchester United na Brighton ga adọbiri ya ebe Liverpool na Manchester City ga-ezute ibe ha.
content_1015	Nkeji
content_1015	Ihe nkiri ga-amasị gị:
content_1016	Van Dijk na Mane
content_1016	Ndị Liverpool gosiri ndị Manchester City nkarị na mgbede ụbọchị ụka n'asọmpi "English Premier League".
content_1016	Ọkpụ goolu atọ chara acha ka ndị akwa ọbara ọbara ji pịwaa ndị akwa anụnụ anụnụ ọnụ ka ụdara.
content_1016	Liverpool apịala Chelsea ụtalị mmụọ
content_1016	Man Utd ahụla Liverpool teta n'ụra ọnwụ
content_1016	Liverpool agwọọla Arsenal ka abacha e tinyere ose Nsukka
content_1016	Tupu asọmpi a ebido, onye ọbụla nọ na-ekwu na ọgụ ahụ ga-aka aka.
content_1016	Mana ngwangwa egwu malitere Liverpool gosiri ihe ha ji bụrụ di na-alụ ndị Man City.
content_1016	Naanị nkeji asaa ka o were Fabinho iji were 'shot' dịka egbeigwe gbawaa neetị ndị Man City.
content_1016	O teghi aka Mohammed Salah mezuo ya abụọ na nkeji 13.
content_1016	Mohammed Salah nyere goolu nke abụọ
content_1016	Man City malitere ịgba lịkalịka ka ndi mmiri na-eri mana nke ahụ amịtaghị mkpụrụ.
content_1016	Mkpu niile ha tiri ka igwe VAR nye ha penariti oge bọọlụ kụrụ Alexander-Arnold n'aka dara n'ala aja.
content_1016	N'agba nke abụọ, Mane mezuru ya goolu atọ nke mere ka ndị Man City tọkịrị.
content_1016	Ka ọ dị ugbua
content_1016	Nke a pụtara na Liverpool jizi akara itoolu agafe Man City na tebulu EPL.
content_1016	Man City bụzị ndị nke anọ.
content_1016	Akụkọ ga-amasị gị:
content_1016	Manchester United emewela ụwa 'shut up'
content_1016	Leicester City ewerela egbe ndị Arsenal gbawaa ha isi
content_1016	Nwaanyị achọghị iyi 'trouser' n'ogige anyị ya kwara laa - Onyeisi NYSC
content_1016	Ihe nkiri ga-amasị gị:
content_1017	Tam David-West
content_1017	Onye bụbu Minista na-ahụ maka mmanụ agbịdị bụ Tam David-West anwụọla n'afọ 83.
content_1017	Onyeisiala Mụhammadu Buhari riri uju maka ọnwụ Maazị David-West rụrụ ọrụ n'okpuru ya n'akara Twitter ya.
content_1017	Maazị David-West bụbu onye ọkammụta n'ihe banyere nje ma rụọ ọrụ dịka Minista site n'afọ 1983 ruo 1985 mgbe a chuturu Buhari n'ọkwa dịka onyeisiala.
content_1017	Ọ rụkwara dịka Minista na-ahụ maka ọnatara chị, ọkụ nakwa igwe n'oge ọchịagha Ibrahim Babangida.
content_1017	Ka Buhari malitere njem ị bụ onyeisiala ọzọ n'afọ 2015, David-West so na ndị kwenyere na ya nke ọma.
content_1017	Ọ gwara BBC mgbe ahụ na Buhari ga-eme ọfụma, ọkachasị n'ebe o si metụta mmanụ agbịdị site n'ihazigharị ngalaba ahụ ma rụzie ụlọọrụ mmepụta mmanụ Bekee kpọrọ "refinery".
content_1017	Naịjirịa amalitela ihiwe ebe a na-arụ ụgbọ oloko
content_1017	Gọọmentị etiti amalitela ịrụ ụlọọrụ ebe a na-emepụta akụrụngwa ụgbọ oloko na Kajola dị n'Ogun Steeti.
content_1017	Ọ bụ osote onyeisiala bụ Yemi Osinbanjo hiwere ntọala e ji arụ ụlọọrụ a n'ụbọchị itoolu nke ọnwa Nọvemba.
content_1017	Amaechi ọ ga-aza oku senate kpọrọ ya?
content_1017	Ụgbọ Oloko egbuola mmadu abuo na Milan
content_1017	Mịnịsta na-ahụ maka njem bụ Rotimi Amaechi sị na ụlọọrụ a dị n'okporoụzọ oloko si Legọs gawa Ibadan ga-abụ nke mbụ na Naịjirịa.
content_1017	Ọ sị na a ga-eji ya arụpụta akụrụngwa ụgbọ oloko dị iche iche eji arụ ọrụ na Naịjirịa nakwa na mba ndị ọzọ.
content_1017	Ọ sị na ọ bụ ụlọọrụ China Civil Engineering Construction Corporation (CCECC) na-arụ ya site na nkwekọrịta ha na mịnịstrị ụgbọala nwere n'afọ 2018.
content_1017	Ụlọọrụ CCECC sị na ha ga-arụpụta ụgbọ oloko dị narị ise n'ime otu afọ..
content_1017	Osote onyeisiala Osinbanjo sị na ijikọta ọdụ ụgbọmmiri na nke ụgbọ oloko ga-eme ka azụmaahịa na Naịjirịa nakwa Afrịka mụbaa.
content_1017	N'ofesi
content_1017	Oke ọgbaghaara dị na mba Bolivia maka arụkwaghịm n'ọrụ onyeisiala ha bụ Evo Morales gbara n'ihi ngagharịiwe ha mere ọtụtụ izuụka megide maka ntuliaka ọjọọ.
content_1017	Morales rituru n'ọkwa ngwangwa onyeisi ndịagha  ha pụtara n'ọha sị ya hapụ ọkwa ya.
content_1017	N'egwuregwu
content_1017	Onweghi ntaramahụhụ a ga-enye onye nchịkọta Manchester City bụ Pep Guardiola maka agwa ọ kpara mgbe Liverpool meriri ha n'asọmpị ụnyaahụ.
content_1017	Mgbe a jụrụ Guardiola, ọ sị na o nweghi ihe ọjọọ o mere karịa 'Daalụ nke ukwuu' ọ sịrị onye ogbu opi bọọlụ
content_1017	Nkeji
content_1017	Ihe nkiri ga-amasị gị:
content_1018	Ahịa gbara ọkụ n'ọnịcha n'ọnwa Ọktọba
content_1018	Ahịa gbara ọkụ n'ọnịcha n'ọnwa Ọktọba
content_1018	Ndị ahịa akpọrọ Head Bridge dị n'ọnịcha amalitela ịrụ ụzọ bara n'ime ahịa ahụ nke mebiri kemgbe afọ iri anọ na asaa.
content_1018	Ha kwuru na ha na-eme nke a iji belata ahụhụ ha bụ ndị na-azụ ahịa na-ata ebe ahụ maka ụzọ ọjọọ.
content_1018	'Ụmụ gị na-ebe akwa, agụụ gị na-agụ anyị'
content_1018	'Ọkụ gbapịara ahịa mgbuka n'Uwelu, Benin metụtara ewu na ọkụkọ'
content_1018	Nke a mere na ego ha mapụtara maka ọrụ a bụ nde naira iri abụọ na ise ma kwuo na ụzọ ahụ ga-esi ebe akpọrọ 'Tinker Section' rue 'Niger street'
content_1018	Dịka ụlọntaakụkọ Sun siri kwuo, onyeisi otu ndị na-azụ ahịa ebe ahụ bụ Sunday Obinze kwuru na aka gọọmentị adịghị na ya chaa chaa.
content_1018	"Ọ bụ n'ihi iwu Gọvanọ Obiano nyere gbasara ụzọ dị n'ahịa ka anyị ji hibe ọrụ a" ka ọ kọwara.
content_1018	N'aka ọzọ, gọọmentị Anambra steeti ekwuola na ha anụbeghị maka ọrụ a chaa chaa.
content_1018	Kọmịshọna mgbasaozi bụ Don Adinuba kwuru na "nke a bụ mbụ anyị na-anụ maka akụko nke ahụ"
content_1018	Ọ gbalịrị itinye anya na ya gwa anyị ihe nchọpụta ya pụtara.
content_1018	Ka ọ dị ugbua, BBC Igbo na-agbalị ịnweta ụfọdụ mmadụ n'ime ahịa ịnụ olu ha.
content_1018	Akụkọ ndị ga-amasị:
content_1018	Ihe 5 ndị nwere ọtụ kwesiri ịma
content_1018	Nwata Igbo dị afọ 12 ewepụtala ụzọ ọhụrụ esi arụ 'Maths'
content_1018	Ị ma na ọ bụghị oyi na-ebute Pneumonia?
content_1019	Ebe ọkụ na-agba na Yaba
content_1019	Akụkọ na-eru anyị ugbua bụ na ndị ọrụ gbatagbata emenyụọla ọkụ na-agba n'otu ọdọahịa dị n'ahịa Yaba dị na Legọs n'ehihie Tọọzde.
content_1019	Ndị nọ ebe ihe mere gwara onye ntaakụkọ BBC Igbo na ọkụ ahụ bidoro n'ọnụ ụlọ otu onye, mana etu ọ dị, onweghị onye nwụrụ.
content_1019	Ha kwuru na ọ bụ ngwa igwe ọkụ a kwụnyere n'ọkụ latrik nwuru ọkụ ka e wetara ọkụ.
content_1019	Ndị ọrụ mmenyụ ọkụ bịara mana ha ahụb=ghị ohere gbanyụ ọkụ ahụ ngwangwa n'ihi igwe mmadụ gbakọtara ebe ahụ.
content_1019	Mana ha mechara gbanyụọ ọkụ ahụ.
content_1019	Ụlọọrụ gbatagbata Legọs a kpọrọ Lasema n'aha ịchafụ kwuru na o nweghị onye nwuru n'ọkụ ọgbụgba, naanị mmadụ abụọ merụrụ.
content_1019	Ha gbara ama n'ọkụ ahụ kpara ike nke mere ụlọ ahụ jiri gbawacha aja ụlọ ahụ mee ka ọ daa.
content_1019	Burna Boy ga-arịọ anyị mgbaghara - ndị ntorobịa South Afrịca
content_1019	Burna Boy
content_1019	Ọtụtụ ndị ntoroọbịa mba Saụt Afrịka ekwuola na Burna Boy ga-arịọ ha mgbaghara tupu ọ bata obodo ha ọzọ.
content_1019	Nke a bụ maka ihe Burna Boy kwuru n'oge a wakporo ụmụ Naịjirịa bi na Saụt Afrịka.
content_1019	Mwakpo 'Xenophobia' ataala isi mmadụ ruru 600 kamgbe 2006
content_1019	Nyenu ụmụ Nigeria ohere anyị nyere unu - okwu Buhari gwara South Africa
content_1019	Ụmụafọ Naịjirịa dị 314 esila Saụt Afrịka lọta
content_1019	Burna Boy bụ onye otiegwu Naịjirịa aha ya na-ewu ewu n'ụwa niile.
content_1019	N'oge ahụ, o kwuru na ya agaghịzị atụ ụkwụ na Saụt Afrịka ọzọ ruo mgbe gọọmentị mba ahụ ga-akwụsị ogbugbu a na-egbu ụmụ Naịjirịa ebe ahụ.
content_1019	Burna na onye otiegwu Saụt Afrịka aha ya AKA, sere nnukwu okwu n'ihi ya bụ ihe.
content_1019	Ugbua, Burna kwuru na e nwere emume a kpọrọ ya ka ọ bịa kụọ egwu na Saụt Afrịka.
content_1019	O kwuru na ego a ga-akwụ ya n'emume ha agaghị aba n'akpa ya kama ọ ga-agara ụmụ Naijirịa e mebiri ihe ha na mwakpo Xenophobia n'oge gara aga.
content_1019	Mana ndị ntorobịa Saụt Afrịka na-ekwu na soshal midia na Burna ga-arịọrịrị ha mgbaghara tupu ha ekwe ya ịbata obodo ha ọzọ.
content_1019	Ụfọdụ kwuru na ha edegarala gọọmentị akwụkwọ ka Burna Boy ghara ịtụ ụkwụ na be ha.
content_1019	Atọhapụla ọkaikpe ndị ntọrị ji
content_1019	Ọkaikpe Chioma Nwosu-Iheme enwerela onwe ya.
content_1019	Ọnụ na-ekwuru ndị uwe ojii na Edo steeti bụ Chidi Nwabuzor gwara BBC Igbo na nke a bụ eziokwu.
content_1019	Mana okweghị ekwu etu ọkaikpe ahụ si nwere onwe ya.
content_1019	Cheta na ndị ntọrị nwụchiri Ọkaikpe Nwosu-Iheme na Benin, isi obodo Edo Steeti n'abalị iri atọ nke ọnwa Ọktoba.
content_1019	Ndị ekperima ahụ gbagburu onye uweojii na-eche ya nche tupu ha akpụrụ ya.
content_1019	Sowore na ndị DSS
content_1019	Ngagharịiwe 'RevolutionNow' ka a na-atụ anya ịmalite n'ụbọchị ise nke ọnwa Ọgọstụ 2019
content_1019	Ndi ọrụ nchekwa nzuzo Naịjirịa bụ State Security Service ka na-ekwusị ike na ha agaghị atọhapụ Omoyele Sowore ganye na ndị gbaara ya aka ebe abịa ịkpọrọ ya.
content_1019	Peter Afunanya, onye okwuru ọra ndị DSS kwuru na Femi Falana, bụ onye ọkaiwu Sowore, ma ihe o kwesịrị ime tupu atọhapụ ya, mana ọchọghị ime ya.
content_1019	Bayelsa aghọọla ọgbọ agha
content_1019	Gọvanọ Seriake Dickson gara leta ndị merụrụ ahụ n'ụlọọgwụ
content_1019	Mmadụ abụọ nwụrụ n'ebe ndị otu ndọrọndọrọ ọchịchị 'Peoples Democratic Party' mere ịchụ nta vootu na Bayelsa Steeti n'ụbọchị Wenezdee.
content_1019	Nke a mere n'obodo Ogbolomabiri nke dị n'okpuru ọchịchị Nembe na steeti ahụ.
content_1019	Ụmụokorọbịa anya na-acha ọkụ bucha egbe dabata n'ama egwuregwu 'King Koko Square' ma chụsasịa ndị mmadụ.
content_1019	'Tinye nwa gị n'ụlọakwụkwọ maọbụ ije nga'
content_1019	Obodo Brass abanyela oriri n'elu Whale
content_1019	Ndị mmadụ ka nọ na-eche onye Douye Diri bụ onye na-azọ ọkwa gọvanọ na pati PDP mgbe ya bụ ọgbọaghara malitere.
content_1019	Onye ọkwọụgbọala nke Radio Bayelsa na otu onye ọzọ bụ ndị mgbọ tụgburu.
content_1019	Ọtụtụ ndị ọzọkwa merụrụ ahụ. Ha nọ n'ụlọọgwụ ugbua anata ọgwụgwọ.
content_1019	Claire Pierangelo
content_1019	N'otu aka ahụ, mba Amerịka ekwuola na ha ga-ata ndị ọbụla tinyere aka n'ọgbaaghara na Bayelsa Steeti ahụhụ.
content_1019	Onye nnọchiteanya mba ahụ na Naịjirịa bụ Claire Pierangelo kwuru na onye otu ndọrọndọrọ ọchịchị ọbụla aka ya dị n'ọgbaaghara agaghị enwe ike ịba Amerịka ọzọ.
content_1019	Pierangelo kwuru na anya Amerịka na-eke ka ọkụ na ya bụ ntuliaka a ga eme n'ụbọchị Satọdee.
content_1019	Akwa mmiri 'Third Mainland' a na-ama jijiji?
content_1019	Ụjọ atụla ụnụ. Gbachịnụ ndị asịrị nkịtị. Akwa mmiri 'third mainland' siri ike, ọ naghị ada.
content_1019	Nke a sị n'ọnụ gọọmentị etiti gbasara asịrị na-efegharị na akwa mmiri ahụ na-amazi jijiji nke na o nwere ike ịda.
content_1019	Ebola enweela ọgwụ mgbochi
content_1019	Otu ahuike mba ụwa akwadola otu n'ime ọgwụ ndị arụpụtara maka iji gbochie ọrịa ebola.
content_1019	World Health Organisation kwuru na nke a ga-enye aka iji hụ na ọrịa ọjọọ a kwụsịrị ịgbasa n'ọtụtụ mba Afrịka dị icheiche ebe ya bụ ọrịa na-akpa mkpamkpa ugbua.
content_1019	WHO kwuru na a ga-amalite ịgba ndị mmadụ ọgwụ ahụ n'aafọ 2020.
content_1019	Super Eagles enwetala mmeri
content_1019	Mmeri ka Naịjirịa ji malite asọmpi e ji akwado maka iko mba Afrịka nke afọ 2021 n'ama egwuregwu dị n'Uyo, Akwa Ibom Steeti ụnyaahụ.
content_1019	Benin Repọblik bu ụzọ gbaa aka ahịa mana Victor Osimhen na Samuel Kalu nyetere goolu abụọ Naịjirịa ji wee merie.
content_1019	England na Montenagro
content_1019	Mba England na ndị Montenagro ga-ezute onwe ha taa n'asọmpi nkwado maka egwuregwu Euro 2020.
content_1019	Naanị otu akara ka ọ fọdụrụ ka Ịngland tozuo oke iso na ya bụ egwuregwu.
content_1019	Ndị ọzọ ga-agba bọọlụ n'abalị taa gụnyere:
content_1019	Tọkị na Aịsland, Pọtụgal na Lithuania, Fransị na Mọldova
content_1019	Akụkọ ga-amasị gị:
content_1019	Gịnị bụ ọrịa shuga nakwa ụzọ ị ga-esi gbalahụ ya?
content_1019	Anyị gburu Eke ogba ọ bụghị Eke Idemmili - Ndị Oba
content_1019	Ihe 5 ndị nwere ọtụ kwesiri ịma
content_1019	Ihe nkiri ga-amasị gị:
content_1020	Biodun Fatoyinbo na Busola Daokolo
content_1020	Dịka ụlọikpe kụchapụrụ akwụkwọ Busola Dakolo gbara onyeisi ụlọụka COZA bụ Biodun Fatoyinbo maka ebubo ịwakpo ya n'ike, Busola ekwuola na ya ga-agbagha mkpebi ahụ n'ụlọikpe mkpegharị.
content_1020	Ọkaikpe Othman Musa onye kpere ya bụ ikpe kwuru na e nweghị ihe nọ n'ime ya n'ihi na o teela aka ya bụ ihe mere afọ iri na isii gara aga mere.
content_1020	"Esepubeghi m aka n'ikpe mụ na Fatoyinbo"
content_1020	Ụkọchukwu Coza jụrụ ịza oku kọmitii anyị hibere inyocha ebubo e boro ya - PFN
content_1020	Dịka akụkọ ahụ pụtara , obi adịghị ọtụtụ ndị mmadụ mma n'ihi na hụtara ya na ọ ga-eme ka ndị a wakporo n'ike na-atụ egwu kpọpụta onye metọọ ha.
content_1020	Ọtụtụ ndị na-akwado ụkọchukwu COZA na-enwe aṅụrị maka mkpebi ahụ.
content_1020	Mana Busola site n'akwụkwọ mgbasaozi ọkaiwu ya bụ Pelumi Olajengbesi binyere aka kwuru na ọkaikpe ahụ elebanyeghị anya n'isi okwu akwụkwọ ahụ ha gbara.
content_1020	O kwuru na-agbanyeghị akụkọ na-eduhie ụzọ nke na-efegharị nke kwuru na aka Fatoyinbo dị ọcha, na nke bụ eziokwu bụ  na "e lebanyebeghị isiokwu anya."
content_1020	Ihe mere ụmụnwaanyị ji akwado di ha ma e bo ha ebubo
content_1020	Ihe ise nwaanyị ga-eme iji nweta ikpe ziri ezi ma a kwaso ya iko n'ike
content_1020	"Ihe BIODUN FATOYINBO, na-ekwu site n'ọnụ ndị ọkaiwu ya bụ ka ụlọikpe ghara ilebanye anya n'okwu n'ihi na ọ bụ ihe mere oge tereela aka."
content_1020	"Ya mere anyị ga-aga n'ụlọikpe dịkarị elu ka ha nyonye anya n'okwu ahụ."
content_1020	Nathaniel Bassey o kotela ebu maka okwu COZA?
content_1020	Cheta na ọnwa ole na ole gara aga, Bussola , onye bụ nwunye otiegwu a ma ama bụ Timi Dakolo kwụpụtara na mkparịtaụka ya na otu ụlọọrụ ntaaakụkọ nwere na Fatoyinbo wakporo ya  oge ọ dị n'obere.
content_1020	Akụkọ ga-amasị gị:
content_1021	Ihe a kpụrụ akpụ Idejo nke na-asị gị "nnọọ" ma ị bata Legọs
content_1021	Ihe a kpụrụ akpụ Idejo nke na-asị gị "nnọọ" ma ị bata Legọs
content_1021	Nnọọ na Legọs; obodo na-anaghị arahụ ụra, ebe nchekwube na ndị nwere nchekwu juru, ebe ihe ọbụla na ihe niile nwereike ime - ma ọ bụrụ na oke ịkwụ n'ahịrị ha anọchighi gị ụzọ.
content_1021	Ịza aha otutu na-adị ndị Naịjirịa oke mkpa na Naịjiria, ọ bụkwa ihe e ji egosiputa ọkwa mmadụ ọkachasị ebe ndị nọ n'ọchịchị nọ, dịka Nduka Orjinmo nke BBC nọ na Legọs si kwuo.
content_1021	Ihe ịhụnanya Jazz na-ebute
content_1021	Gọvanọ atọ ndị ọzọ sị ka a kwụsị ịkpọ ha 'His Excellency'
content_1021	Nna Odumegwu Ojukwu kpara akụ eriwe agwụ agwụ
content_1021	Legọs bụ steeti kachasị pee mpe na Naịjirịa ma a bịa n'ebe ala ha, mana ebe ọ na-eburughi ka o ji agwa mezuo.
content_1021	Site n'oge i si n'ọdọụgbọelu Murtala Muhammad pụta, ị ga-ahụ ihe mere o ji bụrụ oke obodo mepere emepe, siri ike dị egwu.
content_1021	'Omenaala itinye uchu n'ọrụ'
content_1021	N'agbanyeghi na Abuja nọchiri ya dịka isiobodo Naịjirịa n'afọ 1991, ọ bụ obodo obi nwereike ịka gị ịsị na ọ bụ ya kacha mkpa, obodo a na-agba mbọ nakwa mpaghara dị ezigbo mkpa.
content_1021	E si n'elu sere foto ahịa Jankara dị na mpaghara Legọs Aịlandị bụ ebe a na-azụ ahịa
content_1021	Ndị Naịjirịa si na gburugburu mba a, n'agbụrụ dị iche iche, na-agba mbọ dị iche iche, na-awụbata 'ọgbọ nke mgbata mbọ' ebe ha na-achọ ma ọ ga-adabara ha.
content_1021	Obodo a bụ ebe obibi nye ọtụtụ ụlọọrụ sitere na ndị nke agba ochie dịka ụlọọrụ mmepụta na ụlọakụ, ruo ndị nke agba ọhụrụ dịka teknụzụ na iji teknụzụ agbasa ozi na mkparịtaụka, ọ bụkwa ebe ọdọụgbọmmiri abụọ kachasị mkpa na mba a dị nakwa ebe ọtụtụ ahịa na-ewu ewu a na-ere ihe niile gụnyere ma akwụkwọ, nka makwa eletrọniks dịkwa.
content_1021	Ebe a na-ere akwụkwọ na Legọs Aịlandị
content_1021	"Anyị nwere nnukwu omenaala itinye uchu n'ọrụ rara ahụ ịchọta ebe ọzọ," ka Funmi Oyatogun, onye hibere TVP Adventures, ụlọorụ na-ahụ maka njem nlegharịanya kwuru.
content_1021	"Na Legọs, onye ọbụla na-achọ ịrụ ihe ọzọ a ga-akpụ n'ọnụ, igbo mkpa nke ọzọ na-ewelite isi, ịrụpụta ihe onye ọbụla na-achọ maọbụ ihe ga-egbo mkpa ndị mmadụ, ya na-eme ka ike ghara ị na-agwụ obodo a ma mekwaa ka ọ bụrụ mepere emepe".
content_1021	'Mmụọ ịgba mbọ'
content_1021	Na Legọs, oke mkpọtụ na-adịkarị; nke si n'opi ụgbọala, nke si n'igwe na-enye ọkụ latrik nakwa nke ndị mmadụ ruru nde kwuru nde na-agagharị mkpa ha na-eme; ọsọ ya bụrụ ụkwụ ka ha ji aga, ọgbatumtum, ụgbọala (ọkachasị danfo na-acha edo edo bụ nke e ji mara obodo a), maọbụ ụgbọala BRT bụ ndị ọgbara ọhụrụ, ndị Legọs ruru mmadụ nde 21 anaghị anọ otu ebe.
content_1021	Ahịa dị na mpaghara Oshodi ebe ma mmadụ ma ụgbọala kwụ n'ahịrị
content_1021	A na-atụ anya na mmadụ ka ga na-amụbanye ma ruo nde 88 n'afọ 2100, nke ga-eme ka mmadụ karịa n'obodo na-enwechaghị ihe owuwu na-ezuru ya ugbua.
content_1021	Mana ndị Legọs bụ anwụ anwụ.
content_1021	"Ndị bi na Legọs dị iche," ka Chimamaka Obuekwe bụ onye hibere ụlọọrụ njem nlegharịanya The Social Prefect Tours kwuru.
content_1021	"E nwere ụdịrị mmụọ ịgba mbọ obodo a nwere. Ike anaghị agwụ ya agwụ, egwuregwu na-amasị ya, ọ na-anabata mmadụ."
content_1021	Nwoke na-azụta Suya
content_1021	N'ihi nke a, ọ bụghị ebe ga-ejiri nwayọ dọbata gị n'ime mmemme ya na-anaghị akwụsị akwụsị; ọ naghị emere mmadụ ebere, ọ naghị agbaghara, ọ naghị aga nwayọ nwayọ.
content_1021	Ụzọ ị ga-esi na-aga nke ọma n'ime ya bụ site n'inwe ụzọ ị ga-esi nọkwata, gbado anya nakwa dị njikere maka ihe ọbụla Legọs ga-eweta.
content_1021	'Isiobodo Omenala'
content_1021	Mana o nwere ihe ọzọ eji mara Legọs karịa azụmahịa, o teela aka a na-ahụ ya dịka isi oboso omenala mba Naịjirịa.
content_1021	Njirimara a jisike na-ebiri ọkụ dịka ejije, egwu nakwa ejiji mba ahụ na-abawanye.
content_1021	Aduke Shitta-Bey na-egosiputa ekike n'izuụka Lagos Fashion nke afọ 2018.
content_1021	Nollywood, ụlọọrụ ejije nke bụ atọ na mbaụwa niile bụ ebe ka isisụlọọrụ ya dị.
content_1021	Ọ bụ n'ọnwa atọ na ngwụcha afọ ọbụla ka emume n'uju n'ihe metụtara nka, odideakwụkwọ, ejije, egwu nke so egosi ụtọ ndị mmadụ nwere ebe ihe ndị Naịjirịa dị.
content_1021	Ndi egwu Femi Kuti's na New Afrika Shrine di na Lagos
content_1021	"Ọ bụ obodo kachasị na-akpọtụ akpọtụ m hụrụla n'Afrịka niile" ka Oyatogun kwukwara.
content_1021	"Ọ bụ omume nwere ume kachasị, mmekọ anyị, mmemme anyị nakwa etu anyị si emume bụ ọpụrụiche n'ebe mpaghra ndị ọzọ dị".
content_1021	"Ike ndụ agaghị agwụ gị na Legọs"
content_1021	Mmemme bụ ihe ọzọ eji mara Legọs n'ihi na ndụ abalị ya bụ nke ude ya na-ede.
content_1021	Mgbe ọbụla ịchọrọ o nweriri ebe mmemme na-aga n'ihu site n'ụlọ mmanya dị icheiche, ụlọ oriri na nkwarị na ebe ndị ọzọ na-akpọ egwu Burna Boy, Wizkid nakwa dike Afrobeats a ma ama bụ Fela.
content_1021	Legos nwere ya.
content_1021	Ndị egwu Afrobeat na-amasị na agba egwu n' "Afrika Shrine"
content_1021	"Ị nwereike ị ga ụlọ mmanya nakwa ụlọ egwu dị ọtụtụ na Legọs ma ghara izu ike kama otu nkeji," ka Obuekwe kwetara.
content_1021	"Ọ bụ ogige egwu na mmemme, abịa na ihe ịnweta onwe gị, ike ndụ agaghị agwụ gị na Legọs"
content_1021	Otiegwu a ma ama bụ M.I Abaga na-eti egwu na Legọs
content_1021	Mana ọ bụrụ na ịbụghị onye mmemme na-amasị, ị na-achọ ihe enweghi oke mkpọtụ, Legọs nwekwara ya.
content_1021	N'agbanyeghị na eji ndụ ọsọ ọsọ mara Legọs, e nwere ikpere mmiri, ọhịa ezumike nakwa ebe a na-echekwa anụmanụ ebe e nwere okporoụzọ imeọhịa kachasị to ogologo n'Afrịka.
content_1021	Nwaanyị na-elegharị anya n'ime ọhịa Lekki Conservation Centre dị na Lagos.
content_1021	"E nwere otu akwụkwọ, otu ịgba ọsọ, otu Yoga, otu ezumike ụbụrụ ebe ndị mmadụ nwereike ị ga gosipụta onwe ha, anyị nyere mmadụ aka bido ọgbakọ ndị na-agba ọtọ" ka Emeka Okocha bụ onyeisi ogige mmeme akpọrọ 'Nothingto Do in Lagos'.
content_1021	Ọ bụrụ na ọ gụrụ gị agụ ịme nyocha na obodo a, ị ga-achọta ihe ga-amasị gị"
content_1022	Steeti ise akachasị nwee ọrịa HIV na Naịjirịa
content_1022	Steeti ise akachasị nwee ọrịa HIV na Naịjirịa
content_1022	Ngalaba na-ahụ maka mgbochi ọrịa ori nchekwa ahụ bụ Human Immunodeficiency Virus ewepụtala etu ihe si gbata kwụrụ gbasara ọrịa ahụ na Naịjirịa.
content_1022	'National Agency for the Control of Aids' (NACA) wepụtara nke a n'ọba ozi ha.
content_1022	HIV/AIDS: Ihe mere asọmmiri ejighi ebufeli nje HIV
content_1022	Ụzọ ị ga-esi gbalahụ ibufe nwa ọhụrụ gị HIV
content_1022	A maala ụkọchukwu sị na ọ na-agwọ nje HIV ikpe
content_1022	Dịka nnyocha ahụ si kwuo, ndị nwere HIV na Naịjirịa niile agbadatala otu pasentị na ụma anọ (1.4%).
content_1022	N'afọ gara aga, ha dị otu pasentị na ụma ise (1.5%)
content_1022	Akwa Ibom bụ steeti kacha nwee HIV na Naijiria, ebe Katsina bụ steeti opekarịị mpe.
content_1022	Ndị nwere ọrịa HIV na Akwa-Ibom steeti dị pasentị ise na ụma isii (5.6%), .
content_1022	Ndị na-esote ha bụ Benue steeti (4.9%), ebe Rivas steeti bụ ndị nke atọ (3.8%).
content_1022	Steeti kacha nwee ọrịa HIV na mpaghara ọwụwa anyanwụ
content_1022	Na mpaghara ọwụwa anyanwụ, Anambara steeti kacha nwee ndị nwere ọrịa HIV.
content_1022	Ndị nwere ọrịa ahụ n'Anambara dị pasentị abụọ na ụma anọ (2.4%).
content_1022	Enugwu (2.1%) na Abịa (2.1%) bụ ndị nke abụọ na nke atọ.
content_1022	Mpụtara ule waec agbaala
content_1022	Ngalaba na-ahụ maka ụlọ sekọndrị bụ Waec ewepụtala mpụtara ule ahụ nke ngwụcha afọ.
content_1022	N'ime mmadụ puku itoolu na anọ na ụma (94,8840) lere ule ahụ,  mmadụ  puku iri anọ na itoolu na ụwa ( 49,679) ndị bụ pasent 52.36 mere ọfụma na sọbjet ise gụnyere maọbụ gụpụ®ụ 'English'  maọbụ 'Mathematics.'
content_1022	Naanị pasent 35.10 ndị lere ule ahụ nwetara  mpụtara ndị mma na sọbjet ise gụnyere 'English' na "Mathematics."
content_1022	Ntuliaka Bayelsa na Kogi
content_1022	David Lyon na Duoye Diri
content_1022	Ugo eberela na mgbagbu na Kogi nakwa Bayelsa Steeti ebe a ga-enwe ntuliaka maka ọkwa gọvanọ na Satọdee.
content_1022	Ọtụtụ otu ndọrọndọrọ ọchịchị ga-eso zọọ ya bụ ntuliaka.
content_1022	Yahaya Bello na Musa Wada
content_1022	Mana ọtụtụ ndị mmadụ na-ekwu na ọ bụ otu APC maọbụ PDP ka ọkwa ahụ ga-agara.
content_1022	BBC Igbo ga na-ewetara gị etu ya bụ ntuliaka si aga n'uju.
content_1022	Ọba nchekwa ahụ nwaanyị
content_1022	A gbapeelaa ọba nchekwa ebe ndị mmadụ nwere ike ịga kirie ma mụtakwa ihe gbasara ahụ nwaanyị na London.
content_1022	Ndị rụrụ ụlọ nkiri a kwuru na ebumnuche ha bụ iji kọwara ndị mmadụ ihe gbasara ahụike ụmụnwaanyị.
content_1022	Dickson Etuhu ọ ga-aga nga?
content_1022	Dickson Etuhu played at the World Cup and the Africa Cup of Nations for Nigeria
content_1022	A ga-aga ụlọikpe mkpegharị n'isi Dickson Etuhu gbabuuru Naịjirịa bọọlụ, bụ onye e jidere ka ọ na-anwa ịzụ maachị.
content_1022	Ma ndị gbara ya akwụkwọ ma ndị ọkaiwu na-anọchite anya ya ekwuola na ha ga-achọ ka e kpegharịa ikpe ya ka a chọtachara ya ihe n'aka.
content_1022	Amaju Pinnick 'azọkarala nsị aboki'?
content_1022	Anyị ga-amachị unu n'ike - FIFA na-adọ Naịjirịa aka na ntị
content_1022	Fifa enyela Chelsea oche azụ
content_1022	N'ụbọchị 13 nke ọnwa Nọvemba 2019, ụlọikpe mkpegharị dị na Stọkọlm kwuru na o doro anya na Etuhu na otu onye ọzọ na-agbabu bọọlụ nwara ịzụ maachị site n'aka oche goolu otu egwuregwu AIK bụ Kyriakos "Kenny" Stamatopoulos, n'afọ 2017.
content_1022	N'aka ọzọ,
content_1022	Marakwa na otu Dream Team bụ ndị na-anọchite anya Naịjirịa n'Olimpiks ga-ezute ma nwee ohere ịzọkasị Saụt Afrịka n'asọmpi abalị Fraịdee.
content_1022	Asọmpi a nke eji etozu maka Olympics 2020 ga ebiri ọkụ n'elekere asaa nke mgbede Fraidee.
content_1022	Ụgbọelu kụrụ afọ n'ala n'Enugwu,
content_1022	Ngalaba ndịagha ụgbọelu Naịjiria ekwuola na ọ bụ eziokwu na otu ụgbọhelịkọpta ha dara kpọkasịa n'Enugwu, kama na enweghi onye merụrụ ahụ.
content_1022	Ha kwuru na ha na-enyocha ihe butere ya bụ ihe mberede.
content_1022	Aisha Buhari na-ewu,
content_1022	Iwe ji ndị mmadụ na soshal midia makana nwunye onyeisiala Naịjirịa bụ Aisha Buhari so arịọ ndị Kogi steeti mgbaghara maka gọvanọ ha.
content_1022	Nke a mere ka a kpụrụ ya n'ọnụ kemgbe.
content_1022	N'ofesi,
content_1022	Ndị mba Họng Kọng malitere ngagharịiwe ọnwa ise gara aga
content_1022	Mba Họng Kọng adabanyela riseshọn mere ya nke mbụ n'ime afọ iri, ka ngagharịiwe ha mewere kemgbe ọnwa Juun afọ a ka na-ebiri ọkụ.
content_1022	Akụkọ si mba ahụ apụta kwuru na akụnaụba obodo ha ji ihe ruru pasentị atọ na ọma takpọọ ebe ngwụcha Septemba karịa etu ọ dị n'ọnwa ndị gara aga.
content_1022	Boko Haram eriela mbombo ọsọ ka agha tara isi ndị otu ha 13
content_1022	Ndịagha Naịjiria egbuola ndị Boko Haram iri na atọ ma merụọ ọtụtụ ahụ mgbe otu abụọ a kwatara ya n'obodo Mallam Fatori dị na Borno steeti.
content_1022	Ka ndị Boko Haram riri mbombo ọsọ, ndịagha tụtara ọtụtụ ngwaagha gụnyere ogbunigwe, egbe ruru iri asatọ nakwa uwe ndị agha.
content_1022	Ntuliaka Kogi steeti,
content_1022	Gọvanọ Nasir El-Rufai nọ na-ebe ndị APC na-eme nkwado maka ntuliaka rịọ ndị Kogi steeti ka ha gbaghara gọvanọ Yahaya Bello n'ụzọ ọbụla o si mejọọ ha.
content_1022	Nke a na-abịa dịka a na-akwado ntuliaka ọkwa gọvanọ na Kogi steeti na Bayelsa n'ụbọchị satọdee.
content_1022	N'ofesi,
content_1022	A gbachiela ụlọakwụkwọ ahụ na ndị ọzọ dị ya nso
content_1022	Ụmụakwụkwọ abụọ anwụọla ebe mmadụ atọ merụrụ ahụ ka otu nwoke gbawara egbe n'ụlọakwụkwọ dị na Santa Clarita dị na Kalifonia na mba Amerịka.
content_1022	Ndị uweojii na-eche na ọ bụ nwata gbara afọ iri na isii nke ọ bụ ụbọchị ncheta ọmụmụ ya, kpara arụ a.
content_1022	N'egwuregwu,
content_1022	Federer meriri Djokovic
content_1022	Roger Federer apịapụla Novak Djokovic n'asọmpi tenis bụ ATP nke a na-eme na Lọndọn.
content_1022	Ka ọ dị ugbua, Federer ga-ezute onye meriri n'etiti Rafael Nadal na Stefano Tsitsipas.
content_1022	Gere akụkọ BBC Igbo n'otu nkeji ebe a:
content_1022	Ihe nkiri a ga-amasị gị:
content_1023	Chinua Achebe
content_1023	Ọ bụrụ na Chinualumogu Albert Achebe dị ndụ, ọ gaara adị afọ 89 ugbua.
content_1023	Ị bụrụ onye Igbo maọbụ onye Naịjiria ma ị nụbeghị, hụ maọbụ gụọ akwụkwọ o dere bụ 'Things Fall Apart', gbara ọsọ gaa weghachị akwụkwọ ikike na-egosi na ị bụ onye Naịjirịa.
content_1023	Gịnị ka ị ma maka Eni Njoku; nwaafọ Igbo isi ya na-apụ ọkụ n'agụmakwụkwọ?
content_1023	Gịnị ka ị ma maka Buchi Emecheta?
content_1023	Nna Odumegwu Ojukwu kpara akụ eriwe agwụ agwụ
content_1023	Achebe nwụrụ n'n'ụbọchị 21 nke ọnwa Maachị afọ 2013 oge ọ dị afọ 82, bụ otu onye ndị Igbo na akụkọ Igbo agaghị echefu echefu ma ọlị, ọkachasị maka ụdịrị mbọ ọ gbara oge agha Biafra.
content_1023	Ọ bụ maka akụkọ ndị o dere maka agha Bịafra, ka ọ bụ maka akụkọ mmụta gbasara nkuzi ihe na-eme n'ala Igbo nakwa Naịjiria? Achebe ejighi ụjọ biri.
content_1023	Achebe ekweghi anara nturuugo "Commander of the Federal Republic" nke gọọmentị Naịjiri na-enye ugboro abụọ, n'afọ 2004 na 2011
content_1023	Mgbe ọ dị ndụ, Achebe a ma ama na mpaghara mbaụwa, a na-akpọ "mpa ide akụkọ Afrịka n'ụzọ ọgbara ọhụrụ", dere akwụkwọ karịrị iri nakwa ọtụtụ mbem.
content_1023	Achebe ji akpa kpokọọ nturuugo karịrị iri atọ na mahadum dị iche iche dị na mbaụwa.
content_1023	Ngwa lee ihe ị kwesịrị ịma maka ya:
content_1023	A mụrụ ya n'Ogidi dị n'Anambara steeti n'ụbọchị 16 nke ọnwa Nọvemba afọ 1930.
content_1023	Ọ nọbu na-agụ maka Ahụike na mahadum Ibadan ka e nyere ya ohere ịga akwụkwọ n'efu, mana ọ gbaghapụrụ ya gaa gụọ Bekee, Akụkọ mgbe gboo na Nkammụta ofufe.
content_1023	Ọ lụrụ nwunye ya bụ Christie Okoli bụ onye o zutere n'ụlọọrụ ya, n'afọ 1961. Ha mụrụ ụmụ anọ.
content_1023	O si n'aka nne ya na nwanne ya nwaanyị mụta etu e si akọ akụkọ.
content_1023	Ọ bụ onye nkuzi, ode mbem, ode akwụkwọ nakwa onye ntaakụkọ nke BBC kuziiri.
content_1023	Akwụkwọ ndị e ji mara ya gụnyere 'Things Fall Apart, Chike And The River, No Longer At Ease, Arrow Of God, A Man Of The People, Anthills Of The Savannah, There Was A Country, dgz.
content_1023	O so malite ụlọọrụ ntaakụkọ a ma ugbua dịka 'Voice Of Nigeria (VON).
content_1023	Oge agha Biafra, o mere ka ọha mara na o jighi Biafra egwu egwu; ya na ụfọdụ ndị enyi ya na-abụghị ndị Igbo sere ezigbo okwu maka ihe gbasara ya.
content_1023	N'afọ 1990, ọ dabanyere n'ihe mberede okporoụzọ mee ka o nwetu obere mkpọnwụ ahụ ma tinye ya n'oche e ji ebu ndị ọrịa.
content_1023	Oge ọ gaara adị afọ 87, ụlọorụ Google sere ya ka ụwa niile mara ya ma ha na-achọ ihe n'elu intanetị
content_1023	Achebe zutere ọtụtụ ndị aha ha na-ada ụda na mbaụwa, ndị gụnyere Nelson Mandela nke chịburu Saụt Afrịka
content_1023	Lee ndị Igbo ọzọ na-ede akwụkwọ ka Achebe:
content_1023	Akụkọ ga-amasị gị:
content_1023	Lee steeti kacha nwee ọrịa HIV na Naịjirịa
content_1023	Ndị a ma ama ụzụ tụrụ n'isi ha n'izu a
content_1023	Ị ma ndị na-arụ ọrụ ndị uweojii n'ala Igbo mgbe gboo?
content_1023	Ihe nkiri ga-amasị gị:
content_1024	Ọkụ gbara otu Fada ebe a tọrọ nke ọzọ
content_1024	Ndị uweojii Anambra steeti ekwuola na ha na-enyocha ihe mere otu ụkọchukwu ọkụ gbagburu n'Nnewi, Anambra steeti.
content_1024	Ọkụ agbagbuola otụ ụkọchụkwụ Katọlịk a kpọrọ Fada Edmond Nwagbala n'ụlọụka St. Peters Claver Katọlik dị na Nnewi Ichi Uruagu dị n'Anambra Steeti.
content_1024	Gịnị na-ebute oke ọkụ ọgbụgba na Tanka?
content_1024	Ọkụ ọgbụgba agbagbuola ụmụaka ruru 26
content_1024	Ndị bi nso ebe ihe mere kwuru na ha n'ụlọ ha nụ ka ihe gbara ha gbapụta ị mara ihe dara ụdọ ahụ were hụ ọkụ na-agba n'ụlọ Fadaa ahụ 'ebe elekere mbụ nke isi ụtụtụ Satọdee.
content_1024	Ọnụ na-ekwuru ndị uweojii bụ Haruna Muhammed sị na ọkụ a malitere ịgba n'elekere anọ nke isi ụtụtụ 16 Nọvemba, 2019.
content_1024	Ọkụ a na-amabeghi ihe kpatara ya gbara ebe obibi ụlọụka ahụ bụ ebe Fada Edmund Nwagbala dị afọ iri isii bi ma gbaa ya nke a na-amaghị onye ọ bụ.
content_1024	Ọtụtụ nsogbu pụtara n'ụfọdụ steeti ebe e mere ọgbakọ nke okpuru ọchịchị a n'izu ụka gara aga
content_1024	Haruna sị na ndị ọrụ nchekwa uweojii ngalaba Otolo nakwa ndị na-agbanyụ ọkụ wụchiri ebe ahụ bịa gbayụọ ọkụ a.
content_1024	Ngwa ngwa ebu Fada Edmund gawa ụlọọgwụ mana e kwupụtara ọnwụ ya, e tinye zie ya n'ụlọozu maka nyocha.
content_1024	Ọ sị na kọmishona ndị uwojii n'Anambra bụ John B. Abang enyela iwu ka a malite nyocha tara ọchịchị banyere nke a.
content_1024	N'aka nke ọzọ, a tọrọla Fada ọzọ n'Enugwu
content_1024	Ndị ntọrị tọrọ Fada Theophilus Ndulue, nke ụlọụka St. Patrick Katọlik Ihuonyia, Amansi-Odo, dị n'okpuruọchịchị Ezeagu n'Enugwu Steeti.
content_1024	Nke a mere na mgbede ụbọchị Fraịde 15 Nọvemba, 2019, Mgbe o si nzukọ ndị ụkọchukwu na-alọta.
content_1024	A tọhapụla Fada a tọrọ n'Enugwu
content_1024	Onye ọbụla gburu Fada Clement Ugwu bụ onye abụrụ ọnụ - Ụmụnwaanyi
content_1024	Ọ bụ ọnụ na-ekwuru ụlọụka a bụ Fada Benjamin Achi mere ka a mata nke a.
content_1024	Ọ sị na a tọrọ Fada Theophilus na onyeisi ndị ụmụnwaanyị bụ ha mechara tọhapụ dịka otu awa gachara mana Fada a ka nọ n'aka ndị a.
content_1024	Ndị ntọrị a akpọbeghi ezinaụlọ Fada Theophilus maọbụ ndị isi ụlọụka maka ịjụ ajụjụ n'isi ya.
content_1024	Nke a ga-abụ ugboro ise ndị ntọrị na-atọrọ ndị ụkọchukwu Katọlik n'Enugwu Steeti.
content_1025	Akụkọ maka ụlọakwụkwọ
content_1025	Ndị isi 'Federal University of Technology Akure(FUTA) ekwuola na ha ga-ata ụmụakwụkwọ Mahadum ahụ na-emegbu nwata akwụkwọ nwaanyị ibe ha n'onyonyo na-efegharị n'elu soshal midia ahụhụ.
content_1025	Ọnụ na-ekwuchitere Mahadum ahụ bụ Adegbenro Adebanjo n'ime ozi o zitere BBC kwuru na ha ga-enyocha ka ha chọpụta ihe butere ya bụ mmegbu karị were ndụ nwata nwaanyị ahụ akụrụ ihe.
content_1025	Ndị nchekwa Naịjirịa na-ememina ndị mmadụ mgbe niile - Amnesty International
content_1025	Ihe mere Igbo ji achụpụ mmadụ n'ajọ ọhịa
content_1025	O kwuru na Mahadum FUTA na-ese ihu nye ya bụ agwa ma na-ekwu na ha ga-emeriri ihe niile iwu na-echekwa ụmụakwụkwọ kwuru gbasara ndị kpara agwa ọjọ a.
content_1025	Adebanjo kwuru na Mahadum ahụ na-eleta ya bụ nwata akwụkwọ nwaanyị etikasịrị ihe n'ụlọọgwụ.
content_1025	Aka akparala onye nkuzi na-eme ka nwata akwụkwọ rachaa ya utu tupu o bufee ya
content_1025	Ọnụ na-ekwuru ndị uweojii Ondo steeti bụ Femi Joseph kwuru na otu nwata akwụkwọ ọ gaghị akpọpụta aha ya kpọrọ ya gwa ya maka mmegbu a  mana ọ dụrụ ya ọdụ ya kpesara ụlọọrụ ndị uweojii ọbụla kachasị dị nso.
content_1025	Joseph kwuru na nwata akwụkwọ ahụ akpọbeghị ya gwa ya ma ọ gazikwara kpesa nke ndị ọrụ ya.
content_1025	O kwuru na  ọ bụrụ na ya bụ ihe mere n'ụlọ obibi ụmụakwụkwọ dị na Mahadum, ha ga-esi n'aka ndị isi FUTA nwuchie ya mana ọ bụrụ na o bi n'ụlọ n'adịghị n'ogige Mahadum, ha ga-eji aka ha ga nwuchie ya.
content_1025	O kwuru na etu o si na dị , ha ga-anwụchiriri onye kpara agwa ọjọ a.
content_1025	Ihe ndị mmadụ na-ekwu na soshal midia maka onyonyo a na-efegharị
content_1025	Ohakwe Prince tinyere ọnụ n'okwu site n'ịkọwa ihe ọhụrụ n'onyonyo a.
content_1025	Cindy Oluchi kwuru na e kweisiri ịnwụchị nwoke mere ihe a.
content_1025	Blank kwuru na ọ bụrụ na anwụchịghị onye kpara agwa a na ọ ga-adị mma ka emechie FUTA.
content_1025	Akụkọ ndị ga-amasị gị:
content_1025	'Zik of Africa'; Nwoke ndị Igbo ji eme ọnụ
content_1025	Gịnị ka ị ma maka Chinua Achebe debanyere aha ya n'obi ndị Naịjirịa?
content_1026	Ụmụada
content_1026	Ọ bụ ụmụwanyị niile a mụrụ n'obodo na-emebe otu ụmụada
content_1026	Ndị Igbo na-ahụta ọnwụ mmadụ dịka mmebi nke anụahụ na ọ bụghị mmebi nke mmụọ dịka ha kwenyere na mmụọ onye ahụ ga na-anọ n'etiti ha n'oge niile.
content_1026	Ọ bụrụ na mmadụ nwụọ, ihe dịrị ndị ezinaụlọ ya bụ ili ya nke ọma iji kwanyere onye ahụ ugwu nke ikpeazụ.
content_1026	Ihe mere e ji alụ nwaanyị n'ozu n'ala Igbo
content_1026	Kedụ ndị bụ "Ụmụada" n'ala Igbo?
content_1026	Nwaanyị nwụọ n'ala Igbo e nwere usoro omenala ndị a ga-agbaso iji hụ na e liri nwaanyị ahụ nke ọma ebe mkpụrụobi ya ga-ezu ike.
content_1026	Ụdịrị ọnwụ ọ nwụrụ ga-abụ ihe ga-egosi etu a ga-esi lie ya.
content_1026	Ọ bụrụ na ọ nwụrụ 'ajọnwụ' dịka etozughi oke, amụghị ụmụ, ọ nwụrụ n'ụbịam, n'ihe mberede maọbụ na aka mmadụ dị n'ọnwụ ya, dgz, a gaghị e me oke emume n'ili onye ahụ.
content_1026	Mana ọ bụrụ na nwaanyị ahụ nwụrụ 'ọnwụchi' dịka itozuoke nwaanyị, nwee ụmụaka, kaa nka, olili ya ga-ejupụta n'oriri, ọṅụṅụ nakwa nkwari.
content_1026	Akụkọ a ga-eleba anya n'usoro e ji eli nwaanyị tozuruoke ( lụrụ di, mụọ ụmụ, kaa nka) tupu oge  ọnwụ ya.
content_1026	A ka na-agba mkpe n'ala Igbo etu ọ dị na mbụ?
content_1026	A bịa n'ala Igbo a na-ahụ nwaanyị lụrụ di dịka onye nwere ezinaụlọ maọbụ obodo abụọ; obodo ebe a mụrụ ya na obodo ebe a lụrụ ya.
content_1026	BBC Igbo tulere usoro dị iche iche e ji eli nwaanyị n'ụfọdụ steeti ndị mejupụtara ala Igbo nke gụnyere Abia, Anambra, Imo, Enugwu na Ebonyi.
content_1026	Abia Steeti
content_1026	Otu onye ọdịnala bụ Maazị Kalu Okorie Uzu kọwara na ọ bụrụ na nwaanyị nwụọ, na ihe mbụ ezinaụlọ ebe a lụrụ ya (ụmụ ya na di ya) ga-eme bụ ị ga gwa ezinaụlọ ebe a mụrụ ya na nwa ha nwaanyị anwụọla.
content_1026	Ha ga-eji mmanya, ọji na ihe ndị ọzọ gaa mee ka ndị ọgọ ha mara. Dịka ha mechara nke a, ezinaụlọ ebe a lụrụ ya ga-anọkọ kpaa maka mgbe a ga-eli ya.
content_1026	Ọ bụrụ na ha kpebie oge a ga-eli nwaanyị ahụ, ha ga-alaghachị n'ezinaụlọ a mụrụ ya ma mee ka ha mata maka ụbọchị ahụ.
content_1026	Ezinaụlọ ebe a mụrụ nwaanyị ahụ ga-agụpụta ihe niile ha chọrọ ka ndị ọgọ ha nye ha , nke gụnyere mmanya, ọjị, nri, ụfọdụ na-asi ka e gbuoro ha ewu, atụrụ, ehi nakwa ihe ndị ọzọ.
content_1026	N'ọge olili ya, ezinaụlọ ebe a mụrụ ya ga-eji onyinye dị iche iche ha ji 'akwa ozu' nwa ha nwaanyị gaa n'ebe ndị ọgọ ha maka olili nwaanyị ahụ.
content_1026	Anambra
content_1026	Nwaanyị nwụọ, ndị ezinaụlọ a lụrụ (ụmụ ya na di ya) ga-eji mmanya, ọji gaa mee ka ndị mụrụ ya mara.
content_1026	Ihe mbụ ndị mụrụ ya na-eme dịka ha nụrụ ozi ọnwụ ya bụ na onyeisi ezinaụlọ ga-egbu ọkụkọ ma tụọ aja tupu ha gawa ịhụ ozu nwa ha nwaanyị.
content_1026	Dịka ha hụchara ozu nwaanyị ahụ, ha ga-agwa ndị lụrụ ihe ole na ole a chọrọ n'aka ha, gụnyere ewu, ọkụkọ, akwa, nzụ, nakwa mmanụ otite.
content_1026	Ọ bụrụ na oge ili nwaanyị ahụ ruo ezinaụlọ mụrụ ya ga-atụkwa aja n'isi tupu ndị lụrụ elie ya dịka omenala ha si dị.
content_1026	Ebonyi Steeti
content_1026	Ọ bụ ụmụwanyị niile a mụrụ n'obodo na-emebe otu ụmụada
content_1026	Odoziakụ Mercy Egwu sị na nwaanyị nwụọ, na ụmụ ya ga-eji mmanya na ọjị ga mee ka ndị ikwu ya mara na nwa ha nwaanyị anwụọla.
content_1026	Ndị ikwunne ha ahụ ga-abịara ụmụ nwaanyị ahụ mgbaru ma soro ha rie uju maka ọnwụ nne ya bụ nwa ha nwaanyị.
content_1026	Ezinaụlọ abụọ ndị a ga-abịa dorita isi iji ịmata ụbọchị ụmụ nwaanyị ahụ ga-achọ ili ya.
content_1026	N'ụbọchị olili nwaanyị ahụ, ụmụ ya nwereike iji ehi, ewu maọbụ ọkụkọ nye ndị ikwunne ha ebe ndị ikwunne ha ga-enyekwa ha onyinye dịka nri, ọjị, mmanya n'ịbịara ha olili nne ha.
content_1026	A gaghị edosa ozu nwaanyị ahụ n'ihu ama (ogo), a gaghị esi n'ihu ezi kama a ga-esi n'azụ ụlọ buba ya n'ime ụlọ.
content_1026	Enugwu Steeti
content_1026	Nwaada Blessing Ada Ifeanyi sị na ọ bụrụ na Nwaanyị ọkachasị onye bụ Ada nwụọ na ụmụaka ya ga-eji mmanya, ọjị na ihe ndị ọzọ gaa ebe a mụrụ nwaanyị iji mee ka ha mara na ọ nwụọla.
content_1026	Dịka ha mere nke a, ndị ikwu nne ga-ekunye ha mmiri ọṅụṅụ iji gosi nnabata ozi ahụ nakwa inye ụmụaka ya ikike iri nri n'ụlọ ebe a mụrụ nne ha.
content_1026	A bịa n'ihiwe ụbọchị a ga-eli nwaanyị, ọ bụ ezinaụlọ mụrụ nakwa ezinaụlọ ebe a lụrụ ga-anọkọ iji hiwe mgbe ga-amasị ha ili nwaanyị a.
content_1026	Ọ sị na ọ bụrụ na e soghi usoro ndị a, na mmụọ nwaanyị ahụ ga-aga n'akpa ike dị egwu n'ezinaụlọ ebe a mụrụ ya.
content_1026	N'oge olili ya, ndị mụrụ ga-azụta akwa, ọjị, mmanya dgz gaa ịkwa ozu nwa ha nwaanyị n'ebe a lụrụ ya nke a kpọrọ 'ụlọakwa'.
content_1026	Ezinaụlọ ebe a lụrụ nwaanyị ahụ ga-anabata onyinye ndị si n'aka ndị ọgọ ha ma nyeghachị ha, tinyekwara ihe ọzọ a ga-achọ n'aka ha.
content_1026	Imo Steeti
content_1026	Dịka oriakụ Margaret Okere sị kọwaa, ọ bụrụ na nwaanyị tozuruoke nọrọ n'ụte ọrịa, ụmụ ya ga-aga mee ka ndị mụrụ ya mara na ahụ esighi ya ike.
content_1026	Ọ bụrụ na nwaanyị ahụ nwụọ, ụmụ ya ga-alaghachị ga gwa ha na ọrịa ahụ na-arịasi nne ha ike.
content_1026	Ezinaụlọ mụrụ nwaanyị ahụ ga-abịa hụ ozu ya tupu etinye ya n'ime njụ oyi.
content_1026	Ọ bụrụ na oge e ji eli ya ruo, ụmụ ya ga-aga kwa gwa ndị ikwunne ha na ha chọrọ ili nwaanyị ahụ.
content_1026	Ndị ikwu nwaanyị ahụ ga-agụpụta ihe ndị ha chọrọ ka ụmụ ya mere ha nke gụnyere anụ ehi a manyere akwa 'George', ọjị, mmanya dgz. (Ịkwa ngwa ozu).
content_1026	N'oge olili nwaanyị ahụ, anụ ọbụla ụmụ ya gburu e ji eli ya, ha ga-enye ndị ikwunne ha akụkụ anụ ahụ ruru ala.
content_1026	Ihe gbapụtara ihe n'usoro niile a
content_1026	Usoro ndị Igbo ji eli nwaanyị bụ na
content_1026	Ndị lụrụ ya ga-ebu ụzọ mee ka ndị mụrụ ya mara na ọ nwụọla.
content_1026	Mgbe ụfọdụ akụkọ ọnwụ nwaanyị tozuruoke na-abụ ihe ọṅụ nye ezinaụlọ ya dịka a ga-enwe oriri na nkwari dị iche iche n'emume olili ya.
content_1026	Ụdị emume a na-eme gụnyere igbu ehi, ewu, ọkụkọ, mmanya, nri nakwa ihe ndị ọzọ na abụ etu aka si hara ezinaụlọ nwaanyị ahụ.
content_1027	Victor Osimhen nyere goolu abụọ
content_1027	Super Eagles nke Naịjirịa pịara Aguiyi ndị Lesotho ụtalị ka ụmụaka mgbe ha zutere n'asọmpi itozuoke Iko Mba Afrịka nke afọ 2021.
content_1027	N'agbanyeghi na Aguiyi Lesotho bu ụzọ taa Naịjirịa arụ sịte na goolu Masoabi Nkoto nyere na nkeji 11.
content_1027	Ugo Nigeria atụgbuola ọsa Benin Republic
content_1027	Ihe bụ iwe ndị mmadụ ka à gbachara egwuregwu Naịjirịa na Benin
content_1027	Super Eagles tetara n'ụra mgbe Alex Iwobi sara goolu ahụ na nkeji 26.
content_1027	Tupu Lesotho amara ihe na-eme Naịjirịa malitere pịawa ha ụtalị na nkeji 28, mgbe Samuel Chukwueze nyere goolu ọzọ.
content_1027	Ka a na-ekwu nke a na-ekwu, Victor Osimhen zakwara aha na goolu abụọ ndị o nyere na nkeji 75 na 85.
content_1027	Dịka ọ fọrọ tịkọm tịkọm ole ka e gbuchie bọọlụ, Chidozie Awaziem kpọrọ ụkwụ ọcha wụnye goolu na neetị ndị Naịjirịa.
content_1027	N'ikpeazụ Naịjirịa ji ọkpụ goolu anọ asatara abụọ merie Lesotho.
content_1027	Ọkparaeze Andrew agọrọla aka ya
content_1027	Okparaeze  Andrew bụ nwa atọ nke ezenwaanyị Elizabeth mba Briten ekwuola na o nweghi ncheta maka ịwakpo otu nwaanyị onye mba Amerịka.
content_1027	Nwaanyị ahụ enyere aha ya dịka Virginia Guiffre boro ọkparaeze Andrew na ọ wakporo ya mgbe ọ dị afọ iri na asaa.
content_1027	Lee ihe mere n'agbamakwụkwọ Harry na Meghan Markle
content_1027	Ọ bụ nwa nwoke!
content_1027	Mgbe BBC gbara ya ajụjụ ọnụ, Andrew kọwara na ụbọchị nwaanyị ahụ kwuru na ọ wakporo ya, na ya na ezinaụlọ ya nọ na be ya na-ezuike.
content_1027	O kọwara na o nweghi eziokwu dị n'akụkọ nwaanyị ahụ na-akọ maka mwakpo.
content_1027	Gọvanọ ọhụrụ abụọ ga-apụta taa
content_1027	Taa bụ ụbọchị Inec ga-agụpụta mpụtara ntụliaka ọkwa gọvanọ emere na steeti Kogi na Bayelsa.
content_1027	Onyeisi ụlọọrụ Inec bụ Festus Okoye ekwuola na ntuliaka ụbọchị satode gara ọfụma nakwa na ọgbaghara dara n'agbanyeghi ihe niile ha nwara.
content_1027	Okoye kwukwara na enwereike ịkagbu mpụtara vootu n'ebe enwere akụkọ ịzụ igbe vootu nakwa ịchụsasị ndị mmadụ.
content_1027	Gwunye nu na BBC Igbo iji nụ akụkọ ndị ka o si dị ọkụ.
content_1027	A kụpụla Federer na ATP
content_1027	Stefano Tsitsipas akụpụla Roger Federer n'ihe ịtụ anya n'asọmpị ATP  nke na-aga ugbua na mba Briten.
content_1027	Nke a pụtara na Tsitsipas ga-ezute Dominic Thiem n'asọmpị  ikpeazụ nke ATP.
content_1027	Ihe onyonyo ga-amasị gị
content_1027	Gee nkeji ebe a
content_1028	Sculpture depicting the Iva Valley Massacre
content_1028	Abalị iri na asatọ nke ọnwa Nọvemba ọbụla bụ  ụbọchị ncheta ogbugbu e gburu ndịọrụ 'coal' n'Enugwu.
content_1028	Lee ihe akụ ọnatarachi jupụtara n'Enugu State
content_1028	Ya bụ ihe mere n'afọ 1949. Afọ a mere ya afọ iri asaa o ji mee.
content_1028	'Iva Valley Massacre'?
content_1028	Nwaeze mba Ingland Philip, mgbe ọ bịara njem nleta n'Iva Valley na Febụwarị 1956.
content_1028	N'oge ndị ọcha mba Briten na-achị Naịjirịa, 'Coal' so n'otu ihe na-enye Naịjirịa nnukwu ego.
content_1028	Otu n'ime ebe a na-egwupụta coal n'Enugu oge ahụ bụ ebe a kpọrọ 'Iva Mines'.
content_1028	Na Nọvemba 1, 1949, ndịọrụ gbara abụbụ ọrụ n'ihi ụgwọ ndị ọcha ji ha.
content_1028	Kama ịkwụ ha ụgwọ ha, ndị ọcha nyere iwu ka e wepu ogbunigwe niile e ji arụ ọrụ ngwupụta coal na 'Iva Valley'.
content_1028	Ndịọrụ ngwupụta 'coal' na Iva Valley
content_1028	Mana ndịọrụ ahụ ekweghị ka e wepụ ihe ndị ahụ.
content_1028	Ha ma na ndị ọcha ga-emechi ebe ahụ ma ha wepụchaa ogbunigwe ndị ahụ.
content_1028	Mgbe nke a na-eme, onyeisi ndị uweojii aha ya bụ F.S Philip nyere ndị otu ya iwu ka ha were egbe chụsasịa ndịọrụ ahụ.
content_1028	Ndịọrụ mmadụ iri abụọ na otu nakwa otu onye na-agara onwe ya nwụrụ na  ya bụ ọgbaaghara.
content_1028	Ndị nwụrụ n'Ịva Valley
content_1028	Aha ụfọdụ ndịọrụ 'coal' nwụrụ na Iva Valley
content_1028	Aha ndịọrụ e gburu na ọgbaaghara 'Iva Valley' ka dị ruo taa.
content_1028	Otu a kpọrọ 'Centre for Memories' nke dị n'Enugwu nyere BBC Igbo ụfọdụ aha ndị a.
content_1028	Ha gunyere: Sunday Anyasodo, Livinus Okechukwuma, William Nwehu, Felix Nnaji, Ogbania Chime na Moses Ikegbu.
content_1028	Ndị ọzọ bụ Okafor Ageni, Augustine Nwokoma, Onoh Onyia, James Ekeowa, Nwachukwu Ugwu, Ngwu Nwafor, Jonathan Ezeani, dgz.
content_1028	Ọtụtụ ndị ọnụ na-eru n'okwu n'ihe gbasara ikike dịịrị onye kwenyere na ọnwụ ndịọrụ 'coal' na Iva Valley bụ ihe nlegara anya nye ndị otu ndịọrụ niile.
content_1028	Akụkọ ga-amasị gị:
content_1028	Lee ihe akụ ọnatarachi jupụtara n'Enugu State
content_1028	"Naịjirịa na Amerịka dịka ndị dinta na-achụ otu anụ" - Trump
content_1028	Ihe nkiri ga-amasị gị:
content_1029	Onye na-ekpe ekepere
content_1029	Ụfọdụ na-ebu ọnụ otu ọnwa maọbụ karịa
content_1029	Ibu ọnụ na-abụkarị atụmaatụ ndị okpukpere dị iche iche ji akwado ekpere ha.
content_1029	Mana ụfọdụ ndị ọnụ na-eru n'okwu na-ekwu na o nwere ụdịrị ibu ọnụ ga-abụ mmadụ mee, o butere onwe ya nsogbu.
content_1029	Kpeerenu Nigeria ekpere ma buoro ya ọnụ - CAN
content_1029	'Anyị biacha ekpere onye ọgwụgwọ nsọ edina anyị'-Ụmụnwaanyị 9
content_1029	Ụkọchụkwụ Paul Chikwem bụ onyeisi n'ụlọụka Christian Pencticostal Church dị na Festac kwuru na ibu ọnụ dị mma maka onye ọbụla kpọrọ onwe ya onye nke Kraist.
content_1029	O kwuru na ibu ọnụ dị n'ụdị n'ụdị dịka nke gụnyere isi n'ụtụtụ ruo na mgbede, iṅụ sọ mmiri , iri sọ ụfọdụ nri nakwa etu ọbụla onye na-achị ya si kpata.
content_1029	Mana ọ dụrụ ọdụ sị na ibu ọnụ karịghala nke a ga-ebi ụbọchị ahụ maọbụ gụnye erighị aṅụghị ma ncha ruo ihe gafere ụbọchị iri abụọ na otu, e kwesiri ịkwadoro ya ọfụma site n'ime ihe ndị a.
content_1029	Inyocha ahụ gị n'aka dọkịta ga-agwa gị ma ị ga-emeli ya.
content_1029	Ị nọ n'otu ebe ịgaghị na-arụ ọrụ maọbụ na-agbakasị ahụ
content_1029	Marakwa maọbụ Chukwu si gị mee ya
content_1029	Emeela ya ka iwee maa aka
content_1029	Kebie ya ekebi
content_1029	Akụkọ ga-amasị gị
content_1029	Ihe mere ndị na-egwu coal n'Iva Valley dị n'Enugu afọ 70 gara aga
content_1029	'Obi dị anyị ụtọ na-atọghapụrụ Fr. Theophilus'
content_1029	Ugo Nigeria atụgbuola ọsa Benin Republic
content_1029	Ihe nkiri a ga-amasị gị:
content_1030	Pochettino
content_1030	Pochettino nọrọ afọ ise dịka onye nchịkọta/nkuzi Tottenham
content_1030	Akụkọ mere ugbua na-akọwa na Tottenham ejiri azịza zapụ Mauricio Pochettino chịkọtara ha afọ ise.
content_1030	Arsenal achụọla Emery ọsọ mgbada
content_1030	Uefa Champions League: Ndị ga-ezute ibe
content_1030	Ihe mere n'etiti Tottenham na Juventus
content_1030	N'okwu ha depụtara iji gbasaa ozi ọchụchụ ya, Daniel Levy bụ onyeisioche klọb ahụ kwuru sị "ọ rara anyị ahụ ime mgbanwe a.
content_1030	"Ọ bụghị mkpebi anyị mere n'ọkụ ọkụ, kama ụdịrị ihe anyị gbatara na League na ngwụcha afọ gara aga na nke anyị na-agbata na mbido afọ ọhụrụ a agaghị ka anyị si chọọ".
content_1030	EFCC na-enyo etu nwoke nọ na mkpọrọ si gwunwuo mmadụ nde dọla
content_1030	Otu nwoke nọ nga n'afọ 24 n'ụlọmkpọrọ Kirikiri dị na Legọs maka iji  intanet gwuo chamdum anọrọla ebe ahụ mee nke ka nke.
content_1030	EFCC chọpụtara na Hope Olusegun Aroke menwụrụ nke a n'ihi na o nwere ohere ịnwe ekwenti na ịntanet nke onye nọ na mkpọrọ ekwesịghị inwe.
content_1030	Gịnị ka Uche Nwosu ga-eme ugbua?
content_1030	Nke na-akpọtụ ugbua bụ na ụlọikpe mkpegharị n'Abuja akụchapụla akwụkwọ Uche Nwosu nke Action Alliance gbara Emeka Ihedioha nke PDP maka mpụtara ntuliaka ha mere na Febuary.
content_1030	Uche Nwosu na Emeka Ihedioha chịpụrụ ya na ntụlịaka nke gọvanọ n'Imo steeti bụ nke Inec nyere Ihedioha mmeri.
content_1030	Nke a na-eme dịka akwụkwọ Ararume na Uzodinma gbara Ihedioha dara mmiri.
content_1030	Ndị ọkaikpe mmadụ ise nke Jọstis Justice Oyebisi Omoyele nọ n'isi ya kpebiri ya bụ ikpe.
content_1030	Ndị a nille sị na Ihedioha enwetazughị vootu ikpo abụọ n'ụzọ atọ a chọrọ na steeti ahụ maka onye ga-abụ gọvanọ steeti ahụ.
content_1030	Nwosu, Ararume na Uzodinma rịọrọ ụlọikpe ka e wezụga mkpebi ụlọikpe ntụliaka bụ nke sị na Ihedioha meriri na ya bụ ntuliaka e mere n'ọnwa Maachị nke afọ 2019.
content_1030	Ọzọ mere taa bụ na ụlọikpe ukwu n'Ikeja kpụpụtara Ogunyemi Olalekan ka ọ bịa zara ọnụ ya.
content_1030	Olalekan bụ onye uweojii ahụ a sị  gbagburu nwokorobịa aha ya bụ Johnson Kolade na ọnwa maachị afọ a ebe ha na-ekiri bọọlụ na Mangoro, Legọs.
content_1030	Okpunnabụenyị adọkaala
content_1030	N'ofesi, ụzụ atụọla ka a chọpụtara na ụfọdụ okpunnabụenyi ndị otu na-abụghị nke gọọmenti a kpọrọ Marie Stopes kere na Uganda nwere oghere maọbụ  nwee ike ịgbawa dịka ngalaba na-ahazi ọgwụ sị gbaa n'ama.
content_1030	Otu egwuregwu Edo erie ka bọsụ
content_1030	N'egwuregwu, Edo steeti akpụọla otu egwuregwu ụmụnwaanyị ha isi akpụrụ Albertị.
content_1030	Gọọmenti steeti ahụ ekwetala na ha ga-ebido ịkwụ ụmụnwaanyị ahụ ụgwọ, dịka akwụrụ otu egwubọọlụ  ụmụnwoke Bendel Insurance.
content_1030	Gee akụkọ ndị n'otu nkeji
content_1030	Ọkụ gbagburu otu ezinaụlọ gụnyere mmadụ anọ n'ime abali
content_1030	Blessing Okafor hapụụ ụmụ ya atọ n'ime 'Container' gawa mkpa ya oge ọkụ gbara
content_1030	Ụzụ akwa na-atụ na Benue steeti ebe nwoke mmadụ aha ya bụ Seker Akaa, bụ onye odeeakwụkwọ ebighebi n'ụlọọrụ gọomentị, so nwunye ya bu afọ ime nakwa ụmụ ya abụọ were nwụọ n'ọkụ ahụ.
content_1030	Ọkụ agbagbuola Fada ụka Katọlik, a tọrọ ọzọ
content_1030	Ndị ụweojii kwetara na otu ezianụlọ gụnyere mmadụ anọ nwụrụ n'ọkụ ọgbụgba ebe ndị agbatobi kwuru na ndị ahụ ahụghị ụzọ ha ga-esi gbalahụ ọkụ ahụ mgbe ha tetara.
content_1030	Ndọrọndọrọ ọchịchị
content_1030	Onyeisiala Muhammadu Buhari agwaala ndị otu PDP na ndị ọzọ ha gbara gawa ụlọikpe maọbụrụ na mpụtara ntuliaka e mere na Kogi nakwa Bayelsa steeti edoghi ha anya.
content_1030	O kwuru nke a dịka Inec weliri aka Yahaya Bello dịka onye meriri ntuliaka ọkwa Gọvanọ na Kogi steeti.
content_1030	N'egwuregwu,
content_1030	Otu na-achịkọta ndị egwuregwu n'ụwa niile edegarala minista na-ahụ maka egwuregwu na Naịjirịa akwụkwọ ozi ịkweta na ha enwetala dọlla otu narị puku na iri atọ bụ ụgwọ ha kwufere Naịjirịa mbụ.
content_1030	Gee Nkeji ebe a
content_1031	Ụmụnwoke na-enwe aṅụrị
content_1031	Ị ma ihe ndị ị ga-emenwuru nna, di, enyi nwoke, deede maọbụ enyi gị nwoke taa?
content_1031	BBC Igbo chọrọ inyere gị aka gwa gị ihe ndị ị ga-ejinwu mee ha obi aṅụrị n'ọdịniihu.
content_1031	'Ụmụnwoke, sepụnụ ọnụ n'ara ụmụnwaanyị'
content_1031	Ọtaakụ, lee ego ole ị sụpịara n'ọnụ n'afọ iri
content_1031	Ihe mere ụfọdụ ụmụnwoke ji 'alụ' nwabebi
content_1031	Ọtụtụ oge ka ụmụnwoke na-ekwu sị "oge niile ka ọ bụ ụmụnwaanyị ka a na-akwanyere ugwu. Gịnịkwanụ ka a na-emere ụmụnwoke iche?"
content_1031	Nke a mere e ji kewapụtazie ụbọchị Novemba 19 dịka nke e ji akwanyere ụmụnwoke ugwu kwa afọ.
content_1031	Ọ bụrụ na ị mabughi ihe ị ga-emenwuru nwoke ahụ nọ na ndụ gị, lee ọmụmaatụ:
content_1031	1) Kwụọrọ ya ụgwọ nri:
content_1031	Kpọrọ nna gị, di gị, enyi gị nwoke, nwanne gị nwoke maọbụ deede gị gaa ebe a na-ere nri nke Bekee kpọrọ "fast food joint/restaurant", zụọrọ ya nri ma kwụọ ụgwọ ya.
content_1031	Makana ụfọdụ oge ka ụmụnwoke na-ekwukarị na oge ọbụla naanị ha na-azụrụ ụmụnwaanyị ihe, mana ị kwụọ ụgwọ nri ahụ, ọ ga-atụ ya n'anya.
content_1031	Ọ bụrụ na ị chọghị ịkpọ ya aga ebe ị ga-azụta nri, zụta ngwanri ị ga-eji esiri ya nri ọ kacha hụ n'anya.
content_1031	2) Were 'ihe nsori' merụọ ya ahụ:
content_1031	Nke a bụkwa naanị maka ndị lụrụla di oo ;-)
content_1031	Iji sị ya na ọ gbalịala ma sị ya na ihe ọ na-eme na-amasị gị kwa mgbe, nabata ya ma ọ lọta ma gosi ya na ị chere ya eche.
content_1031	Gaa n'ihu nye ya n'ụdị ị na-enyetubeghi ya mbụ, nke ga-eme ka ọ ghara ichefu ụbọchị a echefu.
content_1031	3) Tinye ego n'akpa ha:
content_1031	Ma ị na-arụ ọrụ ma ị naghị arụ, chọọrọ ya nwaobere ihe, nke ga-eme ya obi aṅụrị.
content_1031	Sị ya "mpa m; di m; enyi m nwoke; nwanne m nwoke; deede m; ngwa were nke a tinye mmanụ n'ụgbọala gị, were nke a tinye ego n'ekwentị gị maọbụ were nke a gbaa ụgbọala ruo ebe ị na-aga".
content_1031	Ọ gaghị echefu ụbọchị a echefu ma ị mee ya, makana ọ ga-abịa dịka ihe ọ na-atụwaghị anya.
content_1031	4) Deere ya akwụkwọ ozi:
content_1031	Nke a abụghị iji zie ya ozi mgbakasị ahụ, kama ọ bụ ebe ị ga-agwa ya ihe niile ọ na-emeta ebe ị nọ.
content_1031	Gwa ya ihe ndị ọ na-eme na-amasị gị na etu o si eme ka ndụ tọọ gị ụtọ.
content_1031	Gwa ya na ị hụrụ ya n'anya, na ọ bụghị itu ọnụ.
content_1031	5) Nye ya oghere:
content_1031	Anyị asịghịkwa gị kwapụrụ ya n'ụlọ oo. Ihe anyị na-ekwu bụ gị nye ya oghere ka ya na ndị enyi ya nọkọọ ma nwee aṅụrị.
content_1031	Ọ bụrụ na ị na-eleburu ya elekere ma ọ pụọ apụ (ya bụ na ị na-enyo ma ọ lọtara n'oge maọbụ ọ lọtaghị), hapụrụ ya ka ya na ụmụnwoke ibe ya mee naanị ụdịrị ihe na-amasị ha.
content_1031	Ị hụlanụ na ihe ise ndị a agaghị efu gị oke ego, mana ọ ga-eme ka nwoke ahụ nọ na ndụ gị ghọta na ị hụrụ ya n'anya.
content_1031	Akụkọ ga-amasị gị:
content_1031	EFCC na-enyo etu nwoke nọ na mkpọrọ si gwunwuo mmadụ nde dọla
content_1031	World Toilet Day: Iji mmiri maọbụ iji ihe hịcha otele gị bụ ajụjụ ụwa kpụ n'ọnụ
content_1031	Ihe na-akpọga ndị Naịjirịa Dubai
content_1031	Paul na Peter Okoye na ụmụnne ndị ọzọ na-eme otu ihe mana ha anọkọghị ọnụ
content_1031	Ihe nkiri ga-amasị gị:
content_1032	Generator
content_1032	Ọtụtụ ndị mmadụ na-amụkarị igwe na-enye ọkụ maka na ọkụ anaghị adịkebe na Naịjirịa
content_1032	Kwa ụbọchị ka akụkọ na-apụta etu gaasị Bekee kpọrọ "Carbon Monoxide" si egbu ndị mmadụ n'ụra.
content_1032	Gaasị a na-esi n'igwe na-enye ọkụ enweghị usi nke o ji enwe agwa "color", nke mere na ị nwereike ikuru ya na-amaghị ama.
content_1032	Portharcourt: Anwụrụọkụ ojii ekogbuola anyị
content_1032	Ikuku ọjọọ ndị nwere ike ibute ọnwụ
content_1032	Etu anwụrụ igwe na-enye ọkụ siri gbuo mmadụ isii gara ịgbankwu n'Imo - Ndị uweojii
content_1032	BBC Igbo kpọrọ Dọkịta McGinger Ibeneme, onye kwuru na ọ bụ ikuru ọtụtụ 'Carbon Monoxide' a ga-egbunwu mmadụ.
content_1032	O kwukwara na ihe kacha ebute ya bụ nsogbu bụ mmadụ ịnọ ebe ikuku anaghị esinwu apụ, nke bụ na gaasị ọjọọ a bata n'ebe ị nọ, ma ọ hụghị ụzọ ọ ga-esi pụọ, ọ bụrụ nsogbu nye onye na-ekuru ya.
content_1032	BBC Igbo gbara onye ọrụ nchekwa ajụjụọnụ maka egwu dị n'iji igwe ọkụ na-amụ ọkụ nakwa nchekwa dị mkpa maka ya.
content_1032	Dibia Bekee Chuka Agunwa gwara BBC Igbo na egwu dị icheiche dị n'iji igwe ọkụ mụọ ọkụ ọkachasị egwu ọkụ ọgbụgba nakwa egwu anwụrụ ikwugbu mmadụ.
content_1032	Nchekwa megide igwe na-enye ọkụ
content_1032	Agbanyela igwe ọkụ n'ime ụlọ, n'akụ ụlọ, maọbụ n'isi mpio maọbụ ebe ndị mmadụ na-anọpụga anọpụ - Dibia Bekee Agunwa kwuru na igwe ahụ na-ewepụta ajọ ikuku anaghi enwe ishi ọbụla nke a na-akpọ 'Carbon Monoxide' na Bekee nke na abanye mmadụ n'ahụ ma nochie ezigbo ikuku dị mmadụ n'ahụ. Ya mere na mmadụ kwesiri idobe igwe ahụ ebe dị na mbara ebe anwụrụ ya agaghị enwe ohere ọbụla ịba n'ime ụlọ ebe mmadụ nọ
content_1032	Ekwela ka mmiri na-ama igwe na-enye ọkụ gị - Igwe ahụ na-enye ọkụ na-ebu ọkụ latric aba n'ime ụlọ mana ọkụ latric na mmiri anaghị agakọ. Mmiri mesa waya ọbụla ọkụ si apụ n'igwe na-enye ọkụ ahụ o nwere ike ịdọgbu mmadụ. Rụọrọ igwe na-enye ọkụ gị ihe mkpuchi maọbụ ụlọ ebe agaghị ekwe ka mmiri maa ya.
content_1032	Ejila ekwenti gaa ebe igwe na-enye ọkụ nọ -  ọtụtụ ndị mmadụ na-eji ekwenti ha agba ọkụ ma ha chọrọ ịgbanye igwe na-enye ọkụ ha mana dọkịnta Agunwa kwuru na nke a bụ ihe jọgburu udele sigbuo nkakwụ maka na ekwenti nwere ikike na-enye ọkụ nke anaghị ahụ anya si ikuku nke nwere ike ime na igwe ọkụ ahụ ga-agbawali ma ekwentị dị n'akụkụ ya.
content_1032	Kwụsị ịgbanye mmanụ ma ọ na-asụ - Mmanụ ọkụ igwe ahụ na-eji enye ọkụ bụ nke na-agba ọkụ ọsịsọ ma ọ bụrụ na igwe ahụ na-asụ ị na-agbanye mmanụ, o nwere ịgba ọkụ.
content_1032	Ọtụtụ mmadụ anwụọla maka ihe a
content_1032	Mmadụ ise si n'otu ezinaụlọ dị mmadụ isii n'obodo Igboetche dị n'okpuru ọchịchị Etche dị na Rivas steeti anwụọla site n'anwụrụ ọkụ.
content_1032	Ụdị anwụrụ gburu ezinaụlọ ahụ bụ nke si n'igwe na-enye ọkụ nke a na-akpọ 'Genereator' na Bekee.
content_1032	Ndị nwụrụ n'ime ezinaụlọ ahụ bụ nne bụ Onyinye Monye, nna bụ Andrew Monye na ụmụaka atọ n'ime anọ.
content_1032	Akụkọ kwuru na ezinaụlọ ahụ gbanyere igwe ahụ na-enye ọkụ ahụ dobe ya n'ime ụlọ ebe ha na-asa ahụ were labaa ụra.
content_1032	Mana ndị ọrụ nchekwa na ndị ọnụ na-eru n'okwu kwuru na anwụrụ si n'igwe ahụ enweghị ebe o si apụ, kama ọ bara n'ime ụlọ niile wee tọgbuo mmadụ ise ahụ n'ụra.
content_1032	Naanị otu onye ka a gbapụtara n'ime ha bụ otu nwa ha dị afọ 13 bụ onye e bugara ụlọọgwụ mana ụmụnne ya ndị ọzọ dị afọ 15 na afọ 11 nwụrụ n'ụra ha.
content_1032	Otu onye obodo ahụ kwuru n'igwe ahụ na anọbu na mbara mana ọ bụ ohi e bidoro na-ezu n'akụkụ ebe ahụ mere ha ji bubaa ya n'ime ụlọ.
content_1032	Akụkọ kachasị n'abalị a: Ụkọ mmanụ ebidola n'Anambra
content_1032	Ụmụ Naịjirịa na-eti mkpu maka ụkọ mmanụ ụgbọala
content_1032	Mana ụfọdụ ndị ezinaụlọ ahụ ekwetaghị n'ihe a mere, kama, ha na-ekwu na ọ bụ nshi ka e nyere ụmụnne ha.
content_1032	Onye nkwuchiteọnụ ndị uweojii na steeti ahụ bụ Nnamdi Omoni kwuru n'ezie n'ihe a mere, ebe e bugara ozu mmadụ ise ahụ nwụrụ anwụ n'ụlọ ozu.
content_1032	O kwukwara na ha na-eme nyocha banyere ihe ahụ mere.
content_1032	Ọtụtụ ezinaụlọ na-eji igwe na-enye ọkụ amụ ọkụ na naịjirịa nke mere na ọ dị mkpa ka onye ọbụla mara nchekwa dị icheiche igbochi ọkụ maọbụ anwụrụ si na igwe ahụ.
content_1032	Akụkọ ndị ọzọ ga-amasị gị
content_1032	Akụkọ kachasị n'abalị a: Ụkọ mmanụ ebidola n'Anambra
content_1032	2019 Election: Lee ndị dị afọ 18-40 chọrọ ịnọchite ndị Ebonyi steeti
content_1032	SARS: Ihe ndị mmadụ na-ekwu maka mwogharị ha
content_1032	Victor Moses eyipụla uwe o ji agbara Naijiria bọọlụ
content_1033	Ụmụakwụkwọ bu okwute na-eme ngagharịiwe
content_1033	Loveth Oda bụ ọnụ na-ekwuru ndị uweojii n'ebonyi steeti a katọọla akụkọ kwuru na ndị APC na PDP lụrụ ọgụ n'obodo Agubia dị n'Ikwo.
content_1033	Kama na ọ bụ ndị na-azọ onye ga-abụ onyeisioche ọdọụgbọala dị n'obodo ahụ malitere ịlụ ọgụ n'etiti ha.
content_1033	Naanị otu onye ka e gburu n'ọgụ ndị otu nzuzo n' Ebonyi - Ndị uweojii
content_1033	Etụ ịkwụ ụgwọ ụtụisi siri kpata mmechi ahia Abakpa dị n'Abakiliki
content_1033	Ọ gwara BBC Igbo na nke a na-abịa dịka onye jibu ọkwa ahụ gbara arụkwaghịm n'ọrụ, a na-achọzi onye ga-anọchi anya ya.
content_1033	Ya mere onyeisioche okpuruọchịchị Ikwo họpụtara ndị ga-anọchitu ọkwa a nwa oge nta mana ụfọdụ ndị ntoroọbịa jụrụ ma họpụta ndị nke ha.
content_1033	Onye mụnyere ọkụ gbara n'Ebonyi?
content_1033	Nke a butere ọ gbaghaara n'etiti ha, ịlụ ọgụ nakwa ịkpọ ụlọ na ụgbọala a ọkụ.
content_1033	Odah sị e merụrụ ọtụtụ ndị ahụ mana o nweghi onye nwụrụ, gbaa ụfọdụ ụgbọala na ụlọ obibi ọkụ.
content_1033	Odah sị dịka ọ dị ugbua na ndị uweojii anwụchiela ụfọdụ ndị so mee nke a ma weta udo n'obodo ahụ.
content_1033	Mana otu onye a kpọrọ gwara BBC Igbo n'ezie na ọ bụ esemokwu onye ga-abụ onyeisioche ọdọụgbọala butere nke ahụ.
content_1033	O kwuru na ọ bụ otu onye ndọrọ ndọrọ ọchịchị chọrọ itinye ndị nakwa n'isi ọdọụgbọala ahụ.
content_1033	BBC Igbo gbara mbọ inwete ndị isi otu PDP na APC ịmata uche n'okwu a mana o nwebeghi isi.
content_1034	Babcook University
content_1034	N'ụbọchị Wenesde ka mahadum a chụpụrụ otu nwata akwụkwọ ha pụtara na otu ihe nkiri ebe ha na-akwa iko nke na-ewu na sochal midia.
content_1034	N'ime akwụkwọ mgbasaozi mahadum a zitere BBC, site n'aka ọnụ na-ekwuru ha bụ Joshua Suleiman sị na ihe a mere kamgbe ọnwa Epụrel.
content_1034	O kwukwara na ọ bụghị n'ime ụlọakwụwkọ Babcock ka ha kwara iko a.
content_1034	Anwụchiela onyeisi mahadum Zimbabwe
content_1034	Mahadum Covenant dara iwu - ọkaiwu
content_1034	'Mmiri gbagburu ụmụakwụkwọ abụọ na Mahadum anyị'
content_1034	"A chụrụ nwoke ahụ nọ n'ime ihe onyonyo a n'ọnwa Febụwarị nke afọ a ka e mechara nyocha chọpụta na aka ya dị n'ime ajọ agwa a kpara n'ime ụlọakwụkwọ a."
content_1034	Akwụkwọ mgbasa ozi ahụ kwukwara na a chụọla nwaada ahụ ya na nwoke ahụ kwara iko n'ime ihe onyonyo ahụ.
content_1034	Ihe gbakara ụfọdụ mmadụ isi nke mere ha jiri na-ajụ ihe kpatara nke a.
content_1034	Dịka o si kwụrụ ugbua, ụlọakwụkwọ a gbagidere ụkwụ n'iwu mahadum ha medidere ụdịrị agwa.
content_1034	Babcock bụ mahadum ụlọụka e ji Sabat mara n'ala Igbo nwe - nke pụtara "Seventh Day Adventist Church" na Bekee.
content_1034	Babcock university so n'ime mahadum ndị nkiti nwe na Naịjirịa malitere n'afọ 1999.
content_1034	Lee ihe ị kwesịrị ịma maka Mahadum Babcock
content_1034	Babcock University
content_1034	1) Ha na-erube isi n'omume ndị Sabat na mahadum ahụ
content_1034	Dịka anyị ekwuola na ọ bụ ndị Sabat nwe ya bụ mahadum nke mere ha ji erube isi n'emume ụka Sabat na-amlite namgbede Fraịde rue ehihe Satọde.
content_1034	2) Iwu megidere iyi aka na-amakụ ahụ
content_1034	Akwa ọbụla na-amakụ ahụ esoghi n'ụdịrị akwa a na-ekwe ka ụmụakwụkwọ yiri na mahadum a.
content_1034	Mahadum a na-akpasị onye ọbụla yi ụdịrị akwa bịa akwụkwọ ka onye chọrọ iwakpo ndị mmadu n'ike.
content_1034	3) Nwoke nanwaanyị ekwesighi iso na-aga ụfọdụ ebe n'ụfọdụ oge.
content_1034	Mahadum a machiri ụmụnwoke na ụmụnwaanyị iso na-agagharị n'ụfọdụ ebe n'ụfọdụ oge.
content_1034	Ha sị na o bụ ezigbote nsogbu ma ha hụ ndị mmadụ n'ụdịrị ọnọdụ a.
content_1034	4) Anaghị anabata uwe jean na trawụza "pencil"
content_1034	Uwe jean, bụ uwe ndị mmadụ kachasị eyi n'ụwa sokwa n'ihe a machiri na ya bụ mahadụm.
content_1034	Uwe ụmụnwaanyi dịka "skirt" dị n'elu ikpere so kwa n'ihe a nabataghị.
content_1034	trawụza agbadaghị ala nkeọma sọkwa n'ahịa iwu.
content_1034	5) Adịghị eyi ọla na iyeri
content_1034	Iyi iyeri ntị, iyeri imi, nke ire, nke ara na iyeri ọnụ so n'ihe ha machiri.
content_1034	A machikwara ịkpụ ụfọdụ isi.
content_1034	6) Ụmụakwụkwọ adịghi esi maọbu rie anụ
content_1034	Mahadum a adịghị ekwe ka esie nri n'ebe obibi ha. Ha adịghi iri anụ, ihe ha na-eri bu ihe a kpọro "tofu".
content_1035	Nwaanyị na nwa ya
content_1035	Gọomentị mba Tanzania zipuru ndị isi ọrụ ha n'obodo Mavanga ebe a na-enyo na otu nwaanyị gburu, sie ma rie nwa ya.
content_1035	Akụkọ si mba ahụ apụta na-akọwa na anwụchiela nwaanyị ahụ na di ya maka ịgba ha ajụjụọnụ maka ihe mere nwa ha nwaanyị.
content_1035	Nwoke akụgbuola nwa ya n'Enugwu
content_1035	Nne adagbuola nwa ọhụrụ ya
content_1035	Aka akparala nwaanyị rere nwa ya n'Ogidi
content_1035	Ndị isiọrụ ahụ kwuru na ihe a mere ebe mmadụ na-eri mmadụ ibe ya, wụrụ ha akpata oyi n'ahụ makana ha anụtụbeghị ya mbụ n'obodo ha.
content_1035	Napụ Invictus Obi ego,
content_1035	Ụlọikpe gọọmentị etiti dị na Legọs enyela iwu ka e weghara ihe karịrị nde narị abụọ na iri asatọ a chọtara n'ọbaego Obinwanne Okeke a ma dịka Invictus Obi.
content_1035	Ọkpaikpe Rilwan Aikawa nyere iwu a ka ndị ụlọọrụ EFCC kwuru na ha hụrụ ego ndị a n'ọbaego ya na nke ụlọọrụ ndị o hibere.
content_1035	N'akụkọ ọzọ,
content_1035	Anwụchiela otu nwoke a na-enyo na ọ chọrọ ịkpa mkpamkpa n'ime ụgbọelu Ethiopian Airlines feturu na Bujumbura dị na mba Burundi.
content_1035	Ụgbọelu ahụ si Addis Ababa na-aga Burundi nakwa Kigali dị na mba Rwanda, oge nwoke ahụ malitere ikwu na ọ ga-eji ogbunigwe gbarie ya bụ ụgbọelu.
content_1035	Mourinho agwala ndị ntaakụkọ okwu
content_1035	Jose Mourinho ekwuola na ọ gaghị eme mmehie ndị o mere mgbe ọ na-achịkọta otu ndị ọ chịkwa buru, ugbua ọ na-achịkọta Tottenham.
content_1035	'Ndị ọchịehi egbuola ọtụtụ mmadụ karịa ndi Boko Haram'
content_1035	Akwụkwọ nchopụta a kpọrọ Global Terrorism Index nke 2019 kwuru na ndị ọchịehi egbukarịala mmadụ karịa Boko Haram kemgbe n'afọ 2018.
content_1035	Akwụkwọ a bụ nke e wepụtara na Wednezde sị na Naịjirịa bụ ndị atọ na mba ụwa ihe iyi ndụ egwu kachasị metụta kamgbe afọ 2015.
content_1035	Mmadụ 15 anwụọla na 'mwakpo ọchị ehi'
content_1035	'Ndị ọchị ehi egbuola mmadụ 5' na Edo
content_1035	Dịka akwụkwọ a si kwuo na iyi ndụ egwu na Naịjirịa kachasị na nke ndị ọchịehi na ndị Boko Haram na-eme.
content_1035	Na ndị otu abụọ a akpaala ike iyi ndụ egwu dị pasentị 78 ebe ha gburula ihe ruru pasenti 86.
content_1035	Agbanyeghi na aha ndị ọchịehi a nọghị n'akwụkwọ ndị na-eyi ndụ egwu kama ogbugbu n'eso nsogbu ha na ndị ọrụ ugbo bụ ihe iyi ndụ egwu.
content_1035	Akụkọ a sị na ndị mmadụ nwụrụ n'afọ 2018 maka nsogbu ndị ọchịehi na ndị ọrụ ugbo eruola 1,158.
content_1035	Ọ sị na nke kachasị dị njọ bụ mwakpo mere n'obodo Gwaska dị na Kaduna, n'ọnwa Mee afọ 2018.
content_1035	Ikpe Sanusi na Ganduje
content_1035	Emir Muhammadu Sanusi rụrụ ọrụ dịka onyeisi ụlọakụ etiti nke Naịjirịa malite n'afọ 2009 rue 2014 tupu o were ọkwa Emir
content_1035	Taa ka a ga-ama ma nkewa Gọvanọ Abdullahi kewara ọchịchị ọchị ọdịnala nke Kano nke obodo ahụ nwee eze ise ọ ga-akwụrụ
content_1035	ụlọikpe ga-etinye ọnụ ma Gọvanọ Ganduje omere ọfụma ikeri ngalaba ọchịchị Emir Sanusi ụzọ ise pụtara Rano, Kano, Karaye, Bichi na Gaya.
content_1035	N'ofesi
content_1035	Akwụsịtụla ogbugbu ndị a mara ikpe ọnwụ n'Amerịka maka ikpe sịrị na usoro e ji egbu ha megidere iwu.
content_1035	Otu ọkaikpe chabiri ikpe ma kwuo na akwụkwọ mmadụ anọ n'ime ndị a gbara megide usoro ogbugbu ha nwereike ịmịta mkpụrụ.
content_1035	Gernot Rohr onye nkuzi Super Eagles
content_1035	Mịnịsta na-ahụ maka egwuregwu bụ Sunday Dare sị n'okwu ịgbatịkwu ọnọdụ Gernot Rohr dịka onye nchịkọta Super eagles dị n'aka ndị NFF.
content_1035	Gernot Rohr na NFF nwere site ugbua ruo ọnwa Juun afọ 2020 inwọgharị oge ọrụ maọbụ ya akwakọrọ pụọ.
content_1035	Nkeji
content_1036	Ogbunigwe egwupụtara n'ala
content_1036	Ogbuniwe na ihe mgbawa dị iche iche a kpọrọ un-exploded ordinances (UXOs) bụ ezigbo nsogbu nye ọtụtụ obodo dị na mbaụwa.
content_1036	Nke a bụ n'ihi ọgbaaghara, agha, ọgụ na mwakpo na-eme na mpaghara ebe dị iche iche n'ụwa ugbua.
content_1036	Ọ bụ Ogbunigwe a hapụrụ n'Ugwuta oge Agha na-akpa ike - Eze Eziorsu
content_1036	Ọ bụghị ogbunigwe gbara n'Enugwu- Ndị uweojii
content_1036	Ndị mmadụ na-eji ngwaagha dị iche iche dịka egbe, mgbọ nakwa ogbunigwe bụ nke ha na-atọgbọ n'ụzọ na-amaghị ama.
content_1036	A bịa na mpaghara ọwụw anyanwụ nke Naịjirịa e nwere ogbunigwe ndị dịcha n'ime ala nke e ji lụọ ọgụ Biafra (afọ 1967 ruo 1970).
content_1036	Mana ugbua ndị mmadụ na-arụzi ụlọ nakwa ịkọ ọrụ ugbo n'ebe ogbuniwe ndị a nọ na-amaghị na ụfọdụ ha ka nwere ikike ịgbawa.
content_1036	Ọtụtụ oge ka a na-achọpụta ogbunigwe ndị a n'ala. Na nso nso a ndị uweojii n'Anambra gbawara ogbunigwe achọpụtara n'Ọka.
content_1036	Ya mere akụkọ a bụ iji dọọ ndị mmadụ aka na ntị ka ha mara ihe ha ga-eme ma ha buru ụzọ chọpụta ogbunigwe n'ogige ha.
content_1036	Ụzọ ị ga-esi chekwaa onwe gị ma ịchọpụta ogbuniwe n'ogige gị:
content_1036	Dịka ọnụ na-ekwuru ndị uweojii n'Anambra Steeti bụ Haruna Mohammed siri kọwa etu ndị mmadụ ga-eji chekwaa onwe ha ma ha zute ogbunigwe n'ogige ha bụ:
content_1036	Ị chọpụta ogbunigwe n'akụkụ ụlọ gị, rie mbọ mbọ ọsọ si n'ogige ahụ pụọ
content_1036	Anwakwala anwa sị ka i were aka gị mepee, hichaa maọbụ metụ ogbunigwe
content_1036	Gaa mee mkpesa n'aka ndị uweojii, ha ga-abịa chụpụsịa ndị mmadụ n'ogbe ahụ
content_1036	Ngalaba na-ahụ maka ogbunigwe ga-abịa wepụ ya ma buru ya gaa ebe ha ga-agbawa ya
content_1036	Ị gaghị aba n'ogige ahụ ọzọ ruo mgbe ndị uweojii ga-asị na ogbunigwe adịghizi ya
content_1036	E jikwala ogbunigwe dosa n'ụlọ dịka ihe nlereanya maka na o nwereike ịgbawa
content_1036	E jikwala ihe dị ka ekwenti bịa nso n'ebe ogbunigwe nọ
content_1036	Cheta na agbanyeghi afọ ole maọbụ ụdị nchara ogbunigwe tara, na ọ ka nwere ikike ịgbagbu mmadụ
content_1036	Buru ya n'obi na i nwereike izute ogbunigwe ebe ọbụla gụnyere n'ime ọhịa, ọrụ ugbo, ebe obibi dgz.
content_1037	Amosu
content_1037	Ọgbakọ mmụta ngalaba akọpọrọ "B.I. Ijeomah Centre for Policy Studies and Research" na-achọ ikpọkọba na Mahadum Naịjirịa dị na Nsukka na-ewu ewu kemgbe maka ihe ndị mmadụ na-ekwu maka ya.
content_1037	Ụfọdọ na-ekwu na ya bụ ọgbakọ ekwesighị ịpụta ihe maka na ọ bụ ọgbakọ ndị 'amusu'.
content_1037	Nwamba ọ bụ amusu n'ezie?
content_1037	Anụmanụ atọ ndị ga-abara gị uru n'ụzọ ị tụghị anya
content_1037	Friday the 13th: Kedụ nkwenye Ndigbo agbanyeghị ụkwụ na nchọpụta?
content_1037	Ndị ọzọ ka a nụrụ na ha achọghị ka ya bụ ọgbakọ pụta ihe maka na ọ nwereike ịgba agwa ndị amusu n'anwụ n'ụzọ ga-emebiri ha ihe.
content_1037	Nke dị na soshal midia kemgbe ụnyahụ bụ na ya bụ ọgbakọ akpụọla afọ n'ala. Mana nke ahụ bụ ezigbo asị dị ka otu onye ọkankuzi Nsukka so ekpokoba ya bụ ọgbakọ achọghị ka akpọ aha ya siri kwuo.
content_1037	Ọ sị na ya bụ ọgbakọ ka ga-amalite ụbọchị Wenezde ọzọ bụ 26 na 27 nke 2019 dịka akara ya.
content_1037	Ya bụ ọkankuzi sị na "ọ bụ ndị amusu na-atụ egwu na ya bụ ọgbakọ ga-agba ha n'anwụ bụ ndị na-etinyere ha ọkpa n'azụ".
content_1037	O kwukwara na ihe niile ahụ dị na soshal midia bụ okpokoto asi, ma sịkwa na ya bụ ọgbakọ ka ga-aga n'ihu.
content_1037	Chidi Ugwu bụ onye sokwa na kọmiti na-kpokoba ya bụ ọgbakọ sị na ya bụ ọgbakọ bụ maka ịme ka ndị mmadụ mata ihe gbasara amusu.
content_1037	N'onu Chidi, "ọtụtụ mmadụ na-eche na ọ bụ amusu na-enye ha nsogbu ma ha nwee ọgbatughị ebụla".
content_1037	Ọ sị na ọgbakọ a ga-eme ka ndị mmadụ ghọta nke bụ eziokwu.
content_1037	Agbanyeghị, Chidi sị na mahadum na-ekwu ka ndị na-ekpokoba ya bụ ọgbakọ kpatu aha ya bu ọgbakọ aka ka ndị mmadụ ghara ighọtahiezi ya.
content_1037	Chidi kwukwara na ọtụtụ mmadụ egosila masị na ịbịa ya bụ ọgbakọ nke bụ na ha ebugharịala ọnọdụ ebe a chọrọ ịme ya mbụ, bugazia ha ebe ga-abata ọtụtụ mmadụ.
content_1037	Lee ihe nkiri a
content_1037	Akụkọ ga-amasị gị
content_1037	Ihe ị ga-eme ma ị hụ ogbunigwe n'ogbe gị
content_1037	Ọbọgwụ akpụpụrụ ụlọikpe maka mkpọtụ emeriela
content_1037	A ga-enyewe ụmụnwoke ọgwụ mgbochi nwa - Ndị dọkinta
content_1038	Flavour na Chidimma
content_1038	Ị ma ihe ndị na-ewu ewu ị na-akwado n'ụzọ dị iche iche mere n'izu a?
content_1038	Ọtụtụ ihe sitere n'ihe ndị otiegwu mere, ihe wuru n'ogbe ndị egwuregwu nakwa ihe ndị ọzọ, tụrụ ụzụ n'izu a.
content_1038	Paul na Peter Okoye na ụmụnne ndị ọzọ na-eme otu ihe mana ha anọkọghị ọnụ
content_1038	Ihe 'dị ire' mere n'izu a, ọtụtụ mere ndị mmadụ obi aṅụrị ndị ọzọ mere ndị mmadụ obi mụrịmụrị.
content_1038	Dọrọ oche nọrọ ala ka anyị gbaa gị ụkwụ n'eze:
content_1038	1) Flavour na Chidinma
content_1038	Akụkọ egwuregwu 'ihunanya' dị n'etiti Flavour na Chidinma fegharịrị n'igwe soshal midịa.
content_1038	Anyị hụrụ na ha abụọ gụkọrọ egwu a kpọrọ Ihunanya ebighiebi '40 years Everlasting', ka ha abụọ setere onyoonyo na-eme ka ndị mmadụ na-eche na ha na-alụzị onwe ha.
content_1038	2) Burna Boy
content_1038	Otiegwu a gosipụtara na a họrọla egwu ya maka ihe nrite Grammy.
content_1038	Burna Boy ọ ga-abụ onye Naịjiria mbụ ga-erite Grammy?
content_1038	Nke a wee mee ka ọtụtụ ndị a ma ama na-ebunye ya ụkpa ekele.
content_1038	3) Padita Agu
content_1038	Ọmarịcha nwaanyị a ị hụrụ ebe a wuru ewu n'izu a maka ama ọ gbara maka ihe ọ gabigara n'alụmdị ya.
content_1038	Ihe o kwuru na-emetụ n'obi.
content_1038	4) Davido
content_1038	Di Chioma gbara n'anwụ maka egwu ọhụrụ ọ kụpụtara bụ nke pụtara n'ime abalị 21-11-19 bụ ụbọchị ncheta ọmụmụ ya.
content_1038	5) Goodluck Jonathan
content_1038	Onye bụbu onyeisiala Naịjirịa bụ Goodluck Ebele Jonathan, gbara n'anwụ maka ncheta ọmụmụ ya.
content_1038	6) Timi Dakolo
content_1038	Dakolo tiputara egwu ọhụrụ maka Ekeresimesi n'ụbọchị Fraịde bụ 22 nke ọnwa Nọvemba 2019.
content_1038	Nke a mere o ji wuo ewu n'izụ a.
content_1038	7) Jose Mourinho
content_1038	Jose Mourinho malitere ọrụ ọhụrụ ya na Tottenham Hotspur kemgbe ọnwa iri na otu ọ pụrụ na Manchester United.
content_1038	Nke a mere o ji wuo ewu n'izu a.
content_1038	8) Zubby Michael
content_1038	Izu a na 'Gịnị na-afịọ' nke BBC Igbo, ka Zubby Michael bịara chakee:
content_1038	O nwetakwara ọkwa gọọmentị n'Anambara steeti, ka Gọvanọ Willie Obiano mere ya onye ndụmọdụ pụrụ iche n'ihe gbasara mgbasaozi.
content_1038	Akụkọ ga-amasị gị
content_1038	Nwaanyị esiela ma rie nwa ya
content_1038	Ebe ụmụakwụkwọ abụọ mahadum Babcock siri 'daa iwu'
content_1038	Ihe ị ga-eme ma ị hụ ogbunigwe n'ogbe gị
content_1039	Ụmụasa Igbo
content_1039	Ụmụada Igbo anaghị eji ụbọchị emume ịlụ ha egwuri egwu
content_1039	Ị kpaa onye okenye aka n'ọnụ gbasara etu ụmụnwoke si agbadọ nwaanyị ha chọrọ ilụ taa, onye okenye ahụ ga-asị gị na ụwa emebiela.
content_1039	Ụmụnwoke oge a na-ahụ nwaanyị ha chọrọ ịlụ buru ụzọ mee enyi, oge ụfọdụ a kwaa iko ma tụọ ya ime tupu ha alarụọ ụlọ ga gwa ndị nwe nwa ebumnuche ha.
content_1039	'Ụmụwnoke kwụsị isekpu ala arịọ nwaanyị lụba ụnụ'
content_1039	Mana ị ga-ama ụzụ kpụrụ gị ime ụdị ihe dị etu ahụ n'oge gboo.
content_1039	Ihe ise ị ga-emenwuru ụmụnwoke nọ na ndụ gị
content_1039	Burna Boy ọ ga-abụ onye Naịjiria mbụ ga-erite Grammy?
content_1039	Ihe ise i kwesiri ịma maka amụ
content_1039	Ọtụtụ ihe ndị a agbanwela nke mere na ndị okenye na-apụta eti aka n'obi na ndị ntoroọbịa anaghị emeta ya cha cha, ọkachasị etu nwoke si agbado nwaanyị si ya lụba ya.
content_1039	N'ụwa taa, nwoke na-esekpu ala arịọ nwaanyị ma jụọ ya ma ọ ga-alụ ya.
content_1039	Otu onye tiri mkpu ahụ bụ onye a ma ama na-eme ihe onyonyo nke a na-etu Ọgadagidi, Pete Edochie.
content_1039	Isekpu ala gbanye nwaanyị ọla bụ ihe anyị mụara n'aka ndị ọcha
content_1039	Edochie bere nwịị na ọ bụ arụ ka nwoke sekpuru ala rịọ nwaanyị si ya ma ọ ga-alụ ya. O kwuru hoha na nke ahụ abụghị etu e si eme ya n'ala Igbo.
content_1039	O kwuru na nwoke ekwesighi ire ugwu ya ebe nwaanyị ọ chọrọ ịlụ nọ ime ụdị ihe ahụ.
content_1039	Mana ajụjụ ọtụtụ ndị Igbo na-etolite etolite na-ajụ bụ kedụkwanụ etu e si agado nwaanyị n'ala Igbo.
content_1039	Nwoke chọrọ ịlụ nwaanyị, ọ bụrụ na o jighi ọla sekpuru ala rịọ nwaanyị ma ọ ga-alụ ya etu anyị siri mụta n'aka ndị ọcha, kedụ ka ọ ga-esi mee ya?
content_1039	BBC Igbo gbara otu onye okenye aha ya bụ Peter Ezembu ajụjụọnụ ịmata etu omenala si eme ya.
content_1039	O kwuputara ụfọdụ ụzọ e si achọta nwaanyị a ga-alụ n'oge gboo.
content_1039	Di na nwunye bụ ha kpaa tupu ha alakwuru ndị mụrụ ha
content_1039	Ụzọ e si achọta nwaanyị
content_1039	Nkwa alụmdi na nwata nke Bekee 'Betrothal': Ezembu kwuru na ọ bụghị iwu na alụmdi na nwunye ga-abụ n'etiti okenye abụọ maọbụ ndị tolitere etolite. O kwuru n'oge gboo, nne maọbụ nna nwa nwereike ịhụ nwantakịrị si n'ezinaụlọ dị ya mma, ha aga kwee nkwa na nwa ha ga-alụ onye ahụ maọbụ e kwee nkwa na onye ahụ ga-alụ nwa ha oge ha tolitere.
content_1039	Ọzọ bụkwa na nwoke nwereike ịhụ nwaanyị dị ime kwubie na ọ bụrụ na ọ mụọ nwa nwaanyị, na nwa ya ga-alụ ya, e si etu ahụ kwe nkwa maka alụmdi ha n'ọdị n'ihu.
content_1039	Mana n'okwu nke na-eme n'etiti ndị toro eto, Ezembu kọwara na mgbe gboo, nwoke anaghị agwa nwaanyị na ọ chọrọ ịlụ ya maka na ọ bụghị ya na-aga alụta nwaanyị ahụ n'aka ya, kama ọ bụ nna ya na ụmụnna ya ga-alụtara ya nwaanyị.
content_1039	Nke ahụ mere na nwoke ahụ ga-ebu ụzọ gwa nna ya na o nwere nwaanyị ọ hụrụ.
content_1039	Nna ya ga-akpọrọ otu onye ụmụnna ya ga na be nwaanyị ahụ ga gwa nna nwaanyị na o nwere ọrọma chara acha ha hụrụ n'ụlọ ha, ha chọrọ ịwọrọ, kọwaa etu nwaagbọghọ ahụ dị.
content_1039	Ebe ahụ ka ha ga-amalite nna nwa ahụ ga-akpọpụta nwagbaghọ ahụ gwa ya na nwamadị ahụ chọrọ ịlụ ya ma o kwetara.
content_1039	Ụmụada Igbo anaghị eji ụbọchị emume ịlụ ha egwuri egwu
content_1039	Nwa agbọghọ ahụ kweta, e tinyezie ụbọchị nwoke na ụmụnna ya ga-abịa.
content_1039	Mana taa, nwoke hụ nwaanyị ọ chọrọ ịlụ, o buru ụzọ sekpuru ala, nye ya ọla jụọ ya ka ọ g-alụ ya, nwaanyị ahụ kweta, ha aga n'ụlọ ya gaa jụzie nne na nna ya.
content_1039	Nke ahụ ka Edochie sịrị mba na ọ dịghị mma.
content_1039	Mana ajụjụ bụ o nwere ihe ọjọọ dị na ya?
content_1039	Ọ bụrụ ya bụ naanị otu oge nwoke ga-esekpuru nwaanyị ya ala, ọ dị njọ?
content_1039	Ajụjụ a ka anyị jiri gakwuru Pete Edochie onye gbara isi akwara sị mbakwa, nwoke anwala ya anwa.
content_1039	Mana omenaala bụ mmụta mmụta, i weta ebe a, i tinye ebe a, ụmụntoroọbịa Igbo anatala ndị ọha nke ahụ, ha kwukwara na ha ahụghị ihe ọjọọ ọbụla na ya.
content_1039	Oge BBC Igbo jụrụ ndị mmadụ ihe ha chere gbasara ya na Facebook, ụfọdụ kwuru na ọ dị mma ebe ụfọdụ kwuru na ọ jọgburu udele sigbuo nkakwụ n'isi.
content_1039	Otu ihe dị mkpa n'alụmdi na nwunye bụ nkwekọrịta dị n'etiti mmadụ abụọ ahụ. Etu ọbụla o si dị onye mma, ya mee makana omenaala na-agbanwe agbanwe. Nwa ntịị ebe a, nwa ntịị ebe a, ụnụ a na-aga.
content_1039	Akụkọ ndị ga-amasị gị
content_1039	A ga-enyewe ụmụnwoke ọgwụ mgbochi nwa - Ndị dọkinta
content_1039	Nwaanyị esiela ma rie nwa ya
content_1039	Ebe ụmụakwụkwọ abụọ mahadum Babcock siri 'daa iwu'
content_1040	Ndị oti egwu
content_1040	A na-ekwukarị na ngwụcha izuụka ọbụla na-abụ oge eji akpa obi aṅụrị.
content_1040	Ọ kpọtụrụ akpọtụ na ngwụcha izuụka a na mba Amerịka, dịka ụgbọ mmemme African Muzik Magazine Awards (AFRIMMA) chịkọtara ọtụtụ ndị ama ama na-eti egwu n'Afrịka.
content_1040	Burna Boy ọ ga-abụ onye Naịjiria mbụ ga-erite Grammy?
content_1040	Flavour, Chidinma, Davido na ndị ọzọ a kpụ n'ọnụ n'izu a
content_1040	Ndị dịka Fally Ipupa, 2Baba, Zlatan Ibile, Rema na ọtụtụ ndị ọzọ bịara ya bụ emume.
content_1040	Site n'ihe ndị mmadụ na-ekwu maka ya bụ emume, lee ihe ndị chabara anya n'emume Afrimma nke 2019.
content_1040	Etu o si gaa na soshal midia
content_1040	Ka otu na-ehibe mmemme a kwuputachara na @Nikita_Kering  bụ oti egwu ama ama na mpaghara ọwụwa anyanwu Afịrịka dị afọ iri na asaa(17), ndị mmadụ bido kwuwe na nke a nwere ajụjụ so ya.
content_1040	Lee ihe otu onye juru.
content_1040	@lexzy4rael gara n'ihu kele nwada a kwuru na ọ dị afọ iri na asaa bụ oti egwu egwu ama ama na mba Kenya nakwa Afịrịka.
content_1040	@obiadohtv kwuru na ihe ngosi Teni na-eti egwu tọrọ ya ụtọ nke ukwu.
content_1040	@ValieDan sepụtara onye Moroko yi uwe Ankara nke Afịrịka wee wụchie na mmemme ahụ.
content_1040	@MicheyMiles na-ekele Awilo Logomba onye nke o kwuru kpara ya obi ụtọ mgbe o na-etolite etolite.
content_1040	@iotama22 sepụtara okwu mịnịsta na-ahụ maka mgbasaozi na ngosi omenaala Naịjịrịa bụ Lai Mohammed kwuru na etu ndị mmadụ si na-akwa ya emu.
content_1040	AFRIMMA nke 2019 mere na Dallas, Texas ebe ndị dịka Zlatan bụ otiegwu Naịjirịa ritere nturuugo ọkaibe na ndị malitere tiwe egwu ọhụrụ nakwa maka egwu akpọrọ "Killin Dem" nke ya na Burna Boy tiri.
content_1040	Burna Boy bụzị akara ọkụ ugbua na ndị na-eti egwu na Naịjirịa, ritere nturugo ọkaibe n'iti egwu na mba Afrịka.
content_1040	Lekwa ụfọdụ ndị Naịjirịa ndị ọzọ ritere nturugo na ya bụ mmemme nke 2019
content_1040	Phyno- Ọkaibe na ịma mbem
content_1040	Burna Boy x Zlatan - Killin Dem- Egwu bụ ọkaibe
content_1040	Rema - Dumebi: Ihe onyonyo kachasị
content_1040	Davido- Ọkaibe maka itiegwu gafere mba ofesi
content_1040	Mercy Chinwo- Ọkaibe n'iti egwu ụka
content_1040	Izzy Odigie- Ọkaibe n'ịgba egwu na mba Afịrịka niile
content_1040	Akụkọ ndị ga-amasị gị:
content_1040	Etu e si achụ nwaanyị taa na mgbe gboo
content_1040	Chelsea jụrụ na-agaghịzị agwọ ha ka abacha ọzọ
content_1040	Ihe ise i kwesiri ịma maka amụ
content_1040	'Ọ bụ ndị amusu na-atụ ụjọ 'Witchcraft Conference' na UNN'
content_1040	Ihe nkiri ga-amasị gị:
content_1041	AbdulRasheed Maina
content_1041	Ụlọikpe ukwu dị n'Abuja sị onye bụbụ onyeisi ngalaba na-ahụ maka ego ezumike nka bụ Abdulrasheed Maina ka o wete otu ijiri naira iji nwe ohere isi be ya na-abịa ikpe.
content_1041	Maina pụtara n'ihu Ọkaikpe Okon Abang tata ịzara ọnụ ya maka ebubo mpụ na nrụrụ aka mgbe ọ ka nọ n'ọrụ ọha.
content_1041	N'iji nye ya ohere isi be ya abịa ikpe, Ọkaikpe Abang sị ka Maina kpọta mmadụ abụọ ga-anara ya aka ebe.
content_1041	Ndị ga abụrịrị ndị omeiwu sịnetọ ga-enye ụlọikpe nde narị naịra ise ma nwekwa ụlọ n'obodo Asokoro di n'Abuja.
content_1041	Buhari sị ka ndị ọrụ ikpe tinye uju maka ihibe ụlọikpe ọpụrụiche
content_1041	Muhammadu Buhari
content_1041	Onyeisiala Naịjirịa si na gọọmenti ya
content_1041	Ka anyị malite n'Abuja ebe onyeisiala Mohamadu Buhari sị ndị ọrụ ikpe ka ha hụ na-ehibere ụlọikpe ọpụrụiche ga-enye aka n'ịhụ na ekpere ikpe ọsịsọ na Naịjirịa.
content_1041	Buhari kwuru nke a na nzukọ ndị ọkaikpe opụrụiche na-aga n'ihu n'Abuja
content_1041	Anyị enweghi ndi ehibere maka ịlụsị Ipob ọgụ - Ebonyi steeti
content_1041	Biafra na Naịjirịa
content_1041	Ode akwụkwụ mgbasa ọzị Ipob, Peace Chukwudi sịrị na Biafra ga abịa ọsịsọ ma Buhari bata ọzọ
content_1041	N'Ebonyi steeti gọọmentị akatọọla ebubo a na-ebo ha hibere otu akpọrọ "Bakassi Boys" iji lụsị ndị Ipob ọgụ.
content_1041	Maazị Stanley Emegha bu Kọmisọna na-ahụ maka mgbasaozi n'Ebony sị na asịrị a ndị kpọro onwe ha "The Biafra Restoration Voice" na ekesa abughị eziokwu maka o bụ sọsọ otu akpọrọ Neighborhood Watch ka Ebonyi nwere maka nchekwa
content_1041	N'ofesi,
content_1041	kENYA LANDSLIDE
content_1041	Ihe ruru mmadụ iri ise na isii anwụọla na mbụze oke mmiri bụtere na mpaghara West Pokot nke Kenya.
content_1041	Mmadụ iri atọ ndị ọzo ka na efuefu ebe ihe karịrị narị enweghịzi ulọ na-eze n'ime ụlọ ụka na ụlọ akwụkwọ.
content_1041	N'egwuregwu
content_1041	A referee showing a red card
content_1041	Otu na-ahụ maka egwuregwu bọọlụ na Naịjirịa bụ NPFL amachiela Paul Komolafe nke Nasarawa United otu afọ maka mwakpo onye obu bọọlụ mgbe ha zutere Plateau United
content_1041	NPFL sị na Komolafe kwanyere ndị na-akwado ha ịwakpo ndị na-ahị ya bu egwuregwu
content_1041	A dakwara otu egwuregwu ahụ ọkankụ ego.
content_1041	Nwaanyị na nwa ya
content_1041	Otu Nwaanyị a kpọrọ Temitope Akinola dị afọ iri anọ na abụọ ji ọgwụ 'Sniper' gbuo nwa nwa ya iji gbochie ọlụlụ di na nwunye nne na nna nwata ahụ.
content_1041	Nwaanyị a bi n'Isote nke Sagamu dị n'Ogun Steeti kpara arụ a n'ụbọchị Tọzde mana ndị uweojii na ngalaba ahụ nwụchiri ya n'otu ụbọchị ahụ.
content_1041	Nwaanyị esiela ma rie nwa ya
content_1041	Ọnwụ nwa m dị m ka ọ bụ na nrọ - Nwaanyị a wakporo ma togbuo nwa ya
content_1041	Ọnụ na-ekwuru ndị uwojii n'Ogun steeti bụ Abimbola Oyeyemi nwaanyị a kpọrọ nna nwata ahụ asị nke mere mgbe nne ya gara ịsa ahụ ka ọ were ọgwụ 'sniper' cheenye nwata ahụ n'ọnụ.
content_1041	Mgbe nne ya sachara ahụ wee pụta, ihe o zutere a bụrụ ozu nwa ya ka ọ tọgbọrọ n'ọnwụ.
content_1041	Mgbe ndị uweojii gbara nnenne nwata ahụ ajụjụ, ọ sị na ọ bụ ya gburu nwata ahụ maka na ọ chọghị ka nne ya lụọ nna ya.
content_1041	Dịka ọ dị ugbua, e bugala ozu nwata ahụ n'ụlọọba ozu nke ụlọọgwụ Mahadum Olabisi Onabanjo ebe a ga-enyocha ya.
content_1041	Okpomọkụ achagbuola ụmụaka abụọ n'ime ụgbọala
content_1041	E bola nne nwaanyị ebubo ọnwụ ụmụaka ya abụọ ka a chọpụtara ozu ha n'ime ụgbọala na-ekpo ọkụ na Queensland dị n'Australia.
content_1041	Ndị uweojii chọpụtara ụmụaka ahụ dị afọ otu nakwa afọ abụọ n'ọnọdụ ekughị ume. Amabeghị ka ha si nọdụ n'ime ụgbọala ahụ.
content_1041	Mana otu onye uweojii kwuru na ahụ ụmụaka ahụ na-egosi na ọ bụ ọkụ chagburu ha n'ime ụgbọala ahụ.
content_1041	Kerri-Ann Conley dị afọ iri asaa bụ nne ụmụaka ahụ bu onye mbụ eboro ebubo igbu mmadụ kamgbe adọtịrị iwu ka ọ gụnye ejighị ndụ mmadụ kpọrọ ihe'.
content_1041	'Nye nu onyeisiala na ndị gọvanọ ohere ọchịchị ugboro atọ'
content_1041	Ikpe nkwụmọọtọ bụ oke dịrị mmadụ niile
content_1041	Otu onye APC n'Ebonyi steeti bụ Charles Oko Enya agwala ụlọikpe dị n'Abakaliki ka e nye onyeisiala na ndị gọvanọ ohere ịchị nke ugboro atọ.
content_1041	Ọ sị na ọchịchị ugboro abụọ megidere iwu ikike dịrị onye n'Afrịka.
content_1041	N'egwuregwu
content_1041	Leciester City na ha achọla ighọ elelie nwa ite anya ọgbọnyụọ ọkụ n'asọmpi league dịka ha bụ ndị abụọ n'ogogo tebụlụ.
content_1041	Otu egwu na ha akpala ike dị egwu etu ha si mee ya n'afo 2016 mgbe ha buru Iko premier league.
content_1041	A ga-ewepu ikpe ọnwụ n'iwu akpọrọmasị
content_1041	Sịnetọ Sabi Abdullahi kwadoro iwu okwu akpọmasị ekwuola na ọ ga-ewepụ ikpe ọnwụ dịka ntaramahụhụ nye onye dara iwu a.
content_1041	Abdullahi onye kwụpụtara nke a n'ụbọchị ụka sị na ndị ụlọomeiwu ga-ahazitụ iwu a mgbe ha ga-ezuko ịdọrịta ụka maka ya.
content_1041	'Operation Kpochapụ' n'Anambra Steeti'
content_1041	Ụkọ ọrụ na-ebute nnupu isi n'iwu
content_1041	Ị nụtụla maka Operation kpochapụ n'Anambra Steeti bụ emume ndị uweojii sị ha ji ekpochapụ mpụ n'ọnwa emba ndị a.
content_1041	Ọnụ na-ekwuru ndị uweojii na steeti ahụ bụ Haruna Mohammed sị na ha anwụchiela mmadụ iri asaa n'emume a bụ mere mpụ dị iche iche na steeti ahụ.
content_1041	N'ofesi
content_1041	Ndịagha nchekwa mba Amerịka achụọla odeakwụkwọ ndịagha nzuzo ha bụ Richard Spencer maka agwa ọjọọ onye agha nọ n'okpuru ya kpara.
content_1041	Onye agha a kpọrọ Edward Gallagher nọ n'akụkụ ozu nwụrụ anwụ see foto n'Iraq nke mere e ji maa ya ikpe ma wetuo ya n'ọkwa.
content_1041	N'egwuregwu
content_1041	Sheffield United bụụrụ agada gbachiri ụzọ nye Manchester United dịka ha jụrụ ka Man United merie ha n'asọmpi Premier League.
content_1041	Ọ fọrọ tịkọm tịkọm ole ka e gbuchie bọọlụ mgbe Sheeffield bịara saa goolu mere ha ji gbaa ọkpụ atọ ọkpụ atọ.
content_1041	Nkeji
content_1041	Ihe nkiri
content_1042	Mahadum Naíjiría.
content_1042	Ọ bụghịzi akụkọ na gọọmentị etiti na otu jikọtara ndị nkuzi mahaduma na Naịjirịa anaghị esi otu ụzọ aga n'okwu banyere ụfọdụ ihe.
content_1042	Otu n'ime okwu ndị ahụ bụ nke a kpọrọ 'Integrated Payroll and Personnel Information' bụ usoro e ji edebanye aha maka ịkwụ ụgwọ ọnwụ.
content_1042	208bn TETFund: ASUU ọ ga-agba abụbụọrụ ọzọ?
content_1042	Ndị ọrụ ụlọọgwụ psychiatric Enugu chọrọ igbachi ya
content_1042	Gọọmentị etiti chọrọ ka ndị nkuzi mahadum malite soro n'atụmatụ a n'ụbọchị 25 Nọvemba, 2019 mana ha kpọrọ ekwe nkụ sị ọ gaghị adị ha mma n'ahụ.
content_1042	Onyeisi otu jịkọrọ ndị nkuzi mahadum bụ ọkankuzi Biodun Ogunyemi gwara BBC Igbo sị o megidere ikike mnwereonwe ndị mahadum na Naịjirịa n'ụzọ ndị a;
content_1042	Atụmatụ IPPIS ga-eme ka onye nkuzi ọbụla gaa debanye aha n'Abuja tupu a kwụọ ya ụgwọ ọnwa, bụ nke megidere iwu eji hiwe madaduma na Naịjirịa.
content_1042	Igbochi ohere agụmakwụkwọ maọbụ nkuzi ihe site n'aka ndị ọkankuzi si na mba ofesi - Nke bụ na onye ọbụla si ofesi na-abịa ikuzi ihe ga-eche ka gọọmentị etiti nye ikike tupu ọ malite. O kwuru na oge nke a ga-efu ga-eme ka e gbochi ụdị ndị a ịbịa kuzie ihe.
content_1042	Nke ọzọ bụ na ego ọnwa ndị a ga-anọte aka tupu a kwụọ ya ebe a na-achọ inwete ikike n'aka gọọmentị etiti.
content_1042	Ọ ga-egbochi ohere mahadum ndị Naịjirịa nwere iji maa nke ndị mba ndị ọzọ aka n'ihu.
content_1042	Ọ sị na a bịa n'ibuagha megide mpụ na nrụrụaka, bụ ebe gọọmentị gbakwasịrị ụkwụ tinye atụmatụ a, na mahadum nwere usoro ha ji ebuagha megide mpụ dị n'ime ha.
content_1042	Mgbochi nwulite akụnaụche n'ime mahadum nke bụ na tupu ewere onye nkuzi ọbụla n'ọrụ, gọọmentị etiti ga-ama maka ya.
content_1042	Ogunyemi sị na ha eburula okwu a gaa n'ụlọomeiwu bụ ndị kwere nkwa na ha ga-elebanya n'ime ya.
content_1042	Ọ gara n'ihu kwuo na ọ bụrụ na gọọmentị chọrọ ihiwe ụdị atụmatụ a, ka ha nye mahadum dị iche iche ime nke n'ime ụlọ ha.
content_1042	Na ọ bụ ụdị atụmatụ a ka ha gwara ndị ụlọomeiwu bụ nke ha sịrị ha gaa leba ya anya.
content_1042	Ogunyemi dọrọ ndị otu ya aka na ntị ka ha ghara itinye aka n'atụmatụ IPPIS ahụ.
content_1042	Akụkọ ndị ga-amasị gị:
content_1042	Aka m dị ọcha - Allen Onyema
content_1042	Etu e si achụ nwaanyị taa na mgbe gboo
content_1042	Sheffield a bụrụla anụ kpọrọ nkụ juru Man Utd ọnụ
content_1043	Di na nwunye
content_1043	Ọtụtụ ụmụnwaanyị nwere ụzọ ole na ole ha si a nabata mmegbu dị n'ezinụlọ nakwa mwakpo n'udiri ọbụla.
content_1043	Nke a mere ka otu United Nations wepụta ụbọchị Nọvemba iri abụọ na ise n'afọ ọbụla ịkusi okwu ike maka nkwụsị atụmaatụ ọjọ a.
content_1043	Ị wakpo nwaanyị maọbụ ụmụaka, anyị a pịa gị amụ - Ụlọomeiwu Ekiti
content_1043	Buhari: Buo agha megide mwakpo ụmụaka
content_1043	Lee ihe ịse ị ga-emenwu iji gbanarị udiri nwakpo ọbụla
content_1043	Titilola Vivour Adeniyi bụ ọkaiwu ma bụrụkwa onyeisi ngalaba 'Lagos State Domestic Violence Response Team' na-ahụ maka iza oku ndị awakporo awakpo na Legọsị kwuputere ihe ndị a dịka:
content_1043	Kiki Mordi na-enye ụmụnwaanyị ndụmọdụ
content_1043	1. Kwupute okwu
content_1043	Vivour rịọrọ ka ụmụnwaanyị ghara ịtụ ụjọ ikwupute maka etu esi wakpo ha maọbụ awakpo ha.
content_1043	O kwuru na nkwupute ga-enyere gị aka ka inweta enyemaka zuruoke ga-eme ka aka kpara onye na-awakpo gị.
content_1043	2. Nwee ihe ngosi ị ga-eji chere onye ahụ n'ụlọikpe
content_1043	Vivour kwuru na ihe ngosi a ga-apụta site n'iga mee ahụ gị nyocha n'aka dọkịta, ihe ọ bụla o dere maọbụ nyochapụtara bụ ihe ị ga-eji chere onye wakporo gị n'ụlọikpe.
content_1043	3. Wepụ okwu ahụ n'ụlọikpe
content_1043	O kwuru na enwela iwu megidere onye ọbụla wakporo nwaanyị na Legọs steeti.
content_1043	O kwukwara na nwakpo bụ agwa megidere steeti ya mere ntaramahụhụ so ya bụ ịga mkpọrọ ebiebi.
content_1043	4. Bido na nwa kuziwere ụmụ gị maka ihe ọjọọ dị na ịmegbu mmadụ
content_1043	Ọ ga-adị mma ka ndị mmadụ site n'obere kuziwere ụmụ ha bụ nwoke maka etu esi akwanyere ụmụnwaanyị ugwu.
content_1043	Vivour kwukwara na ọ ga-adị mma ka ụmụnwoke bido na nwata hụtawa ụmụnwaanyị dịka mmadụ ibe ha.
content_1043	5. Obodo kwesiri ị guzo kwado ụmụnwaanyị ka ha kwuputa maka mwakpo
content_1043	Vivour chọrọ ka obodo kwado nwaanyị ọbụla beputere akwa na a na-awakpo ya ebe ọbụla.
content_1043	Ha mata na o nwereike ịbụ onye nke ha echi.
content_1043	Akụkọ ndị ga-amasị gị
content_1043	Ihe mere nwaanyị ji were ọgwụ anwụ gbuo nwa nwa ya
content_1043	Atụmatụ IPPIS ga-egbu agụmakwụkwọ na Naịjirịa - ASUU
content_1043	Etu e si achụ nwaanyị taa na mgbe gboo
content_1043	Aka m dị ọcha - Allen Onyema
content_1044	Nnamdi Kanu
content_1044	Ndị mmadụ ka na-etinye ọnụ n'ihe dakwasịrị onyeisi ụlọọrụ ụgbọelu bụ Allen Onyema dịka mba Amerịka boro ya ebubo nrụrụaka.
content_1044	Agbanyeghi na Maazị Onyema ekwuola na aka ya dị ọcha, Nnamdi Kanu bụ onyeisi otu na-achọ ka ekewa Naịjirịa akpọrọ Indigenous Peoples of Biafra (Ipob) sị na ihe mere ya si ya n'aka.
content_1044	Ihe 5 Allen Onyema gwara Nnamdi Kanu
content_1044	Ihe Geoffrey Onyeama kwuru maka Nnamdi Kanu
content_1044	Lee mgbe Nnamdi Kanu ga-abata Naịjirịa - Paul Achalla
content_1044	Maazị Kanu kwuru okwu n'ụbọchị ụka bụ nke 25 nke ọnwa Nọvemba n'ime gbasaozi ọ na-ezigara ndị otu ya were sị na ọ bụ eziokwu na Maazị Onyema Bịafra be ya.
content_1044	Ọ sị ọ bụ maka ikwu okwu banyere Naịjirịa ka Onyema jir bịa.
content_1044	"Maazị Onyema kwuru okwu banyere ihe nwereike iso atụmatụ kwara pụọ ndị ntoroọbịa Arewa kpụ n'ọnụ mgbe ahụ.
content_1044	"Anyị kwuru maka ọtụtụ ihe mana otu ihe o chefuru bụ na a bụ m onye Biafra izizi, nke mere na agaghị m erinwu aka azụ."
content_1044	Kanu gara n'ihu kwuo na Maazị Onyema sị na ya chọrọ ịhụ ka udo ga-adị ka aghara igbu ndị Igbo n'ugwu awụsa.
content_1044	"A sị m ya ihe ọbụla ọchọrọ ime ya gaa n'ihu mee maka mu onwe m chọrọ udo."
content_1044	Kanu sị na Onyema sị ka ya na ndị ya na ha so bịa see foto,.
content_1044	"Asịghị m ha mba, maka dịka onye Igbo toro n'ụlọ, anyị anaghị asị ndị ọbịa anyị mba."
content_1044	Maazị Kanu kwuru maka ihe Maazị Onyema gwara BBC Igbo na mkaprịtaụka ha nwere. Ọ sị na ọ tụkwasara ya asị ma chuo ya ihu.
content_1044	Mana, ihe Maazị Onyema kwuru na ya bụ mkparịtaụka bụ na Kanu nabatara ya na ndị ha na ya so mgbe ọ gara be ya.
content_1044	Ọ kwukwara na Kanu nabatara atụmatụ udo ya jiri bịa ma kpọnye ya nwanne ya nwoke ka o soro ga njem mmụta etu a ga-eji hibe udo na Naijirịa.
content_1044	Kanu agbaghaghi ihe Onyema kwuru na-abụghị ị sị na ọtụrụ asị.
content_1044	Lee ihe Onyema kwuru na mkparịtaụka ahụ ebe a: Ihe 5 Allen Onyema gwara Nnamdi Kanu.
content_1044	Lekwa ihe ndị ọzọ o kwuru na ya bụ mkaprịtaụka:
content_1044	Kanu sị na ọ bụ okwu ya kwuru maka Allen Onyema mere ndị Amerịka ji nyochawa ha, mana ihe BBC ma maka ya bu okwu gosiri na ọ bụghị njem taa nke ojrii bụrụ nke ọnwa ole maọbụ ole.
content_1044	Ọ sịkwa na Maazị Onyema mere ezigbote mmeghi n'itinye onwe ya n'ihe ọ sị ka ya aka.
content_1044	"Onyema chọrọ ịmasị ndị Fulani site na-ịgwa ha na ya na Nnamdị Kanu nwere mkparịta ụka. Ọ bụ ezigbote mmeghi."
content_1044	Part 3: 'Ana m abịa n'ike na ebube' - Nnamdi Kanu
content_1044	Ọ sị na ihe mere Onyema bụ na ndị na-achụ ya mara na ndi Ipob agaghị akwụ onye katọro ha n'azụ.
content_1044	Agbanyeghi ihe ndị a okwuru, Kanu gakwara n'ihu sị na ndị na-achụ Onyema adịghị achụ ọtụtụ ndị ọzọ ọ sị aka ha dị na nrụrụaka.
content_1044	Cheta na mba Amerịka boro Maazị Onyema ebubo n'aka ya dị na mpụ na nrụruaka.
content_1044	Maazi Onyema sị n'aka ya dị ọcha n'ebubo a niile a na-ebo ya.
content_1044	Akụkọ ndị ọzọ ga-amasị gị:
content_1045	Ọdọ egwuregwu
content_1045	Gịnị ka ị ma maka Daniel Amobi Amadi Anyiam?
content_1045	Ọ bụrụ na ị na-ele egwuregwu bọọlụ na Naịjirịa, e nwereike ị nụtụla mgbe a gbara bọọlụ n'ọgbọegwuregwu a kpọrọ "Dan Anyiam Stadium".
content_1045	Mana ị ma onye nwoke a bụ?
content_1045	Gịnị ka ị ma maka Chinua Achebe debanyere aha ya n'obi ndị Naịjirịa?
content_1045	Gịnị ka ị ma maka Eni Njoku; nwaafọ Igbo isi ya na-apụ ọkụ n'agụmakwụkwọ?
content_1045	Nna Odumegwu Ojukwu kpara akụ eriwe agwụ agwụ
content_1045	Ngwa gbado anya n'akụkọ a ka ị chọpụta.
content_1045	Ihe ị kwesịrị ịma maka Dan Anyiam
content_1045	A mụrụ ya ụbọchị 26 nke ọnwa Nọvemba, 1926.
content_1045	Ọ gụrụ akwụkwọ ebe a na-azụ ndị nkuzi nke a kpọrọ 'Teacher's College'
content_1045	Ọ gbaara Naịjirịa bọọlụ ma bụrụkwa onye ndu nke otu egwuregwu Naịjirịa na-enweta, n'afọ 1949.
content_1045	O mechara bụrụ onye nchịkọta 'coach' otu egwuregwu Naịjirịa site n'afọ 1954 ruo 1956 ma chịkwaa ọzọ site n'afọ 1964 ruo 1965.
content_1045	Ọ bụ ya bụ onye Naịjirịa mbụ chịkọtara otu egwuregwu bọolụ Naịjirịa ka Jack Finch bụ onye mba Ịngland chịchara.
content_1045	Anyiam bụ onye mbụ chịkọtara otu Rangers dị n'Enugwu steeti.
content_1045	A gụrụ ọgbọegwuregwu dị n'Owere, Imo steeti, aha ya.
content_1045	Ọ nwụrụ n'ụbọchị isii nke ọnwa Julaị 1977, ka ọ dị naanị afọ 51.
content_1045	Akụkọ ga-amasị gị:
content_1045	Allen Onyema tụkwasịrị m asị - Nnamdi Kanu
content_1045	Ihe ise ị ga-eme ma ọ bụrụ na esemokwu ezinụlọ na-emekpa gị
content_1045	Atụmatụ IPPIS ga-egbu agụmakwụkwọ na Naịjirịa - ASUU
content_1045	Ụgbọelu bụ mmadụ 18 akpọkasiala n'ụlọ ndị mmadụ na Dr Congo
content_1045	Ihe nkiri a ga-amasị gị:
content_1046	Onye na-etecha ihu
content_1046	Nwanne ihe anya hụrụ gbasara ụzọ ọhụrụ ụmụnwaanyị si agbanwe ahụ ha ka ha chaa ọcha dịkwa egwu.
content_1046	Nke a mere ka ndị mmadụ bido gosiwe mgbagọjụ anya ha maka  atụmaatụ a ndị na-eme ya kwuru na ọ nọ ọnụ puku naịra iri atọ.
content_1046	Ihe ude  ịcha ọcha na-eri ụmụnwaanyị?
content_1046	Lekwa ụfọdụ ihe ndị mmadụ na-ekwu na soshal midia
content_1046	@aquillox kwuru na nke a riri ya ọnụ.
content_1046	@Jason_Cryptoz kwuru na ahụ mara ya riri mgbe o kiriri atụmaatụ a n'onyonyo na-efegharịnu.
content_1046	@Amsantiedo kwuru na ndị a egbuo ndị a.
content_1046	@DohdohChichi kwuru na ọ bụ onye isi oji etu ahụ ya si acha na-amasị mere ihe a.
content_1046	Lee ụzọ ole na ole ndị mmadụ si eji ude acha ọcha
content_1046	Dkta Chidinma Gab-Okafor kpọpụtara ụzọ anọ a dịka etu ndị mmadụ si eji awụchapụ elu ahụ ha.
content_1046	Nchagharịtụ(Toning)
content_1046	Isi n'oji fere ọcha(Whitening)
content_1046	I ji ude wepụ pimpụlụ(Clarifying)
content_1046	Nchagharịtụ karịa etu isi achabu(Lightening)
content_1046	Dkta Gab-Okafor kwuru na nne ji udiri icha ọcha ọbụla bụ ihe bekee kpọrọ Bleaching.
content_1046	I mana ite ude ga-acha gị ọcha  nwereike ị na-agị ịmụ nwa?
content_1046	Ihe ndị a socha bụrụ ọghọm dị n'ịwụchapụ elu ahụ mmadụ.
content_1046	Ahụ gbagọrọ agbagọ
content_1046	Ngozi eriri ime ahụ (Visble vain)
content_1046	Nje
content_1046	Mmerụ ahụ ana ana
content_1046	Ihu faanta , ọkpa koku
content_1046	Aka ojoko amịrịamị
content_1046	Araghụhị ụra ọfụma
content_1046	Ọria akpụ nke elu ahụ
content_1046	O na-emetụta afọ ime
content_1046	Akụkụ ahụ gị ịwụchapụ elu ahụ nwereike ịla n'iyi
content_1046	Ụbụrụ
content_1046	Umejuanụ
content_1046	Ọbara
content_1046	Elu ahụ
content_1046	Akịrị
content_1046	Akụkọ ndị ga-amasị gị
content_1046	Ị na-anụ maka Dan Anyiam, gịnị ka ị ma maka ya?
content_1046	Ihe ise ị ga-eme ma ọ bụrụ na esemokwu ezinụlọ na-emekpa gị
content_1046	Allen Onyema tụkwasịrị m asị - Nnamdi Kanu
content_1047	Teknụzụ ekwentị 5G network
content_1047	Dịka mmadụ na-eto n'ogodo na ndụ, etu a ka tekinụzụ banyere ekwentị a kpọrọ 'Network' sị eto nke ya sịte n'ọgbọ ruo n'ọgbọ.
content_1047	E nwere ọgbọ ndị gụnyere nke mbụ (1G), abụọ (2G), atọ (3G), anọ (4G) na nke kachasị ọhụrụ nakwa ka a adị elu bụ nke ise (5G).
content_1047	'Ụzọ ị ga-eji chekwa akara gị'
content_1047	Ị nwereike kote buru maka ihe idere na soshal midia
content_1047	Tekinụzụ '1G network' ruo na '4G network' nọ bu na Naịjirịa mana ugbua onyeisiala Buhari etinyeaka n'akwụkwọ ịnabata '5G network' na Naịjirịa.
content_1047	Ngwa gee ntị ka anyị kọọrọ gị ihe bụ tekinụzụ '5G network' na etu o si arụ ọrụ.
content_1047	Gịnị bụ '5G network'?
content_1047	5G nke pụtara 5th 'Generation' na Bekee bụ ọgbọ nke ise n'ogogo tekinụzụ 'network' ekwentị . E nwereike ịkpọ ya '5G New Radio'.
content_1047	Tekinụzụ 5G anaghị ejikọ naanị ndị mmadụ n'ekwentị kama ọ na-ejikọ ọtụtụ igwe tekinụzụ dị iche iche nke na-enyeaka iwulite nrụpụta.
content_1047	Ọ na-eme ka ụzọ nzirita ozi n'ekwentị gụnyere ederede (text), foto (image), ihe onyonyo (video) bụrụ 'saaraa' na-enweghi nsogbu ọbụla.
content_1047	5G network na-eme ka nzirita ozi n'ekwentị gbaa ọsọ dị egwu (2Gbit/s) nke bụ na tupu i mechie anya mepee, ozi e ziri eruola eluigwe.
content_1047	Ndị ọkanmụta sị na 5G network ga-amụta ego ruru ijeri dọla 3.5 na ohere ọrụ ruru nde 22 n'afọ 2035.
content_1047	Ọgbọ teknụzụ ekwentị ndị ọzọ e nwere gụnyere;
content_1047	Ọgbọ nke mbụ (1G) - Ọ na-anabata naanị iji okwu ọnụ (voice) ezirita ozi n'ekwentị.
content_1047	Ọgbọ nke abụọ (2G) - Na-abata okwu ọnụ na edemede (voice and text).
content_1047	Ọgbọ nke atọ (3G) - Na-anabata okwu ọnụ, edemede, foto, onyonyo (mobile data).
content_1047	Ọgbọ nke anọ (4G) - Na-anabata okwu ọnụ, edemede, foto, onyonyo dgz (mobile internet).
content_1048	Taxify
content_1048	Otu onye ọkwọụgbọala e ji ịntanet akpọ oku ọrụ a kpọrọ 'Taxify' kọwaara BBC Igbo ụfọdụ ihe ha na-agabiga n'ọrụ ha.
content_1048	Nwaamadi ahụ onye BBC achọghị ịkpọ aha ya iji chekwa ya, kwuru na "ọrụ ha siri ike ọkachasị n'abalị."
content_1048	O kwuru na ha na-ezute ndị ekperima, ndị ntọrị, ndị ọgwụego, na ndị yahoo-yahoo n'ọrụ ha.
content_1048	Ụlọoriri dị na Lagos etiela onye ntaakụkọ BBC ihe, kpachie ngwaọrụ ya
content_1048	Nwaamadi ahụ gwara BBC na "O nwere otu ụbọchị m butere ụmụntorobia na Lekki. Ha gwara m na ha na-aga Apapa. Amaghị m na ebumnobi ha bụ izu ohi."
content_1048	"A pụta n'ụzọ otu onye kpọrọ ha n'ekwentị ha sị na ọ bụ Ikoyi ka ha chọrọ ịga."
content_1048	Ka ha pụtara n'ụzọ, ndị ntorobịa ahụ tiri ya ihe chọọ ịnara ya ụgbọala ya, mana ọ zọtara onwe ya, gbaa ọsọ ndụ.
content_1048	Ọkwọụgbọala ahụ onye kwuru na ya bụ ihe mere ebe elekere mbụ nke ụtụtụ, kwuru na ọ bụ ya bụ mbụ na ikpeazụ ọ rụrụ ọrụ abalị.
content_1048	"Kemgbe ahụ, elekere asaa maọbụ asatọ kụọ, m mechie ọrụ."
content_1048	Nkwupụta a na-apụta dịka akụkọ pụtara na ndị banyere ụgbọala ya gburu otu ọkwọụgbọala Taxify a kpọrọ Gabriel Wisdom n'Ajah dị na Legọs na nso nso a.
content_1048	Ihe ndị ọzọ ọ gụpụtara ndị mmadụ na-eme ha gụnyere:
content_1048	Ụfọdụ ndị mmadụ ga-agwa gị ebe ha nọ mana i rute, ebe ha gwara gị abụghị n'ezie ebe ha nọ.
content_1048	Ụfọdụ ga-agwa gị ebe ha chọrọ ịga, i buru ha gaa ebe ahụ, ha asị gị na ọ bụghị ebe ha na-aga.
content_1048	Ụfọdụ ndị wayo ga-agwa gị ebe ha na-aga, ị rute ebe ahụ kama ịkwụ gị ụgwọ, ha agwa gị na ekwentị ha anyụọla ọkụ, i sie ọnwụ, isi gị nwereike iso ya
content_1048	Akụkọ ga-amasị gị:
content_1048	Ihe ise ị ga-eme ma ọ bụrụ na esemokwu ezinụlọ na-emekpa gị
content_1048	Bayelsa-Kogi elections: "Ntuliaka a enwebeghị mpụ dị ka ya- Ezeife"
content_1048	Ihe ise ị ga-eme ma ọ bụrụ na esemokwu ezinaụlọ na-emekpa gị
content_1049	Nwaanyị na nwa ya
content_1049	Nkwenye Igbo gbasara ala mmụọ dị ọtụtụ nke gụnyere ịnọ ụwa, amosu nakwa ọgbanje.
content_1049	Ịlọ ụwa dịka J.A.S. Nwankwo bụ onye ọnụ na-eru n'okwu gbasara omenala Igbo kọwara pụtara nkwenye na mmadụ nwụọ, ọ na-alaghachite n'ụwa bie ndụ ọzọ.
content_1049	Gịnị kpatara ndigbo ji kwụsị ịgụ ụmụ ha ụfọdụ aha?
content_1049	Ihe ndị ị kwesịrị ịma tupu ị lụọ nwaanyị Igbo
content_1049	Otu ụzọ Igbo si egosipụta nkwenye a bụ site n'ịgụ mmadụ aha gosiri na ọ bịara ụwa mbụ, nwụọ ma laghachite.
content_1049	Mana tupu a baa aha o nwere ụzọ esi a ma ma mmadụ a bịaghachiri ụwa nakwa onye ọ nọrọ ụwa.
content_1049	Etu e si achọpụta ma mmadụ abịaghachiri ụwa
content_1049	Maazị Nwankwo kwuru na "o doro anya na Igbo kwenyere na ịlọ ụwa".
content_1049	Maazị Nwankwo nyekwara ụzọ dị icheiche esi achọpụta ma mmadụ abịaghachiri ụwa nakwa onye ọ nọrọ ụwa.
content_1049	Ihe ị kwesiri ịma maka okpueze ala Igbo
content_1049	Nsibidi: Akara ochie e jiri mara ndị Igbo
content_1049	- A mụọ nwa ọhụrụ a ga gbaa afa maọbụ gbaa agụ n'ụlọ dibia ịmaata onye ọ lọrọ.
content_1049	- Apa na-adị nwa ọhụrụ n'ahụ yiri nke onye ọ nọrọ ụwa bu n'ahụ ya.
content_1049	- Omume maọbụ njirimara onye ahụ nwụrụ anwụ dịka ọrụsị aka maọbụ ọrụsị ụkwụ.
content_1049	- 'Ike ekpe' ya bụ ihe ndị onye ahụ nwụrụ kwuputara na ndụ mbụ ya ọ ga-eme ma ọ laghachite ụwa ọzọ.
content_1049	Aha ndị na-egosi echiche na mmadụ nọrọ ụwa
content_1049	Ọnọchie pụtara Nnaanọchienobi.
content_1049	Nnamdi pụtara Nnamdindụ.
content_1049	Nnennia maọbụ Nnenna.
content_1049	Nnedi pụtara Nnem dị ndụ be m.
content_1049	Obele - Ọ bụrụ na mmadụ lọọ gị, a ga na-akpọ gị Obele aha onye ahụ dịka 'Obele Okeke' maọbụ 'Obele Mgborie'.
content_1049	Nwannia pụtara Nwa nna ya maọbụ Nwanyị nna ya.
content_1049	Nwadinobi pụtara Nwa bịara n'obi be nna ya.
content_1049	Nwabia maọbụ Nwabiara pụtara Nwa bịara ụwa be nna ya.
content_1049	Obiekunyie pụrụiche n'ihi na ọ bụ ndị agbụrụ ha na-akwado imechi tupu a mụọ nwa ahụ na-aba aha nke a.
content_1049	Maazị Nwankwo kwuru na nkwenye Igbo n'ịnọ ụwa abụghị nkwenye nkịtị na ọ bụ ndụ ha na-ebi.
content_1049	Akụkọ ndị ga-amasị gị
content_1049	Ị ma chi ndị Igbo na-efe n'oge gboo?
content_1049	Witchcraft Conference: Ngagharịiwe emeela ka a gbanwee isiokwu ọgbakọ ahụ
content_1049	Ụzọ ọhụrụ ndị mmadụ si achọ ịcha ọcha
content_1050	Ọkụ latrịk
content_1050	Onye ọkwọ ọgbatumtum anwụọla ebe ọ na-azọpụta nwoke kụrụ ụgbọala ya na poolu ọkụ latrịk.
content_1050	Ọnụ na-ekwuru ndị uweojii na Lagos steeti bụ Elkana Bala kwuru na ọkụ latrịk dọgburu onye ọkwọ ọgbatumtum ahụ aha ya bụ Abdullahi Hassan ebe ọ gara ịzọpụta nwoke ahụ nwere ọdachị a.
content_1050	Etu ihe mberede Okporoụzọ tara isi mmadụ isii n'Anambra state si mee
content_1050	Ihe mberede okporoụzọ ataala isi otu onye n'Enugu Agidi
content_1050	N'okwu Elkana, "Ọkụ latrịk dọgburu Hassan mgbe ọ zọrọ ụkwụ n'elu eriri ọkụ latrịk ahụ ụgbọala kuturu poolu ya."
content_1050	Onye na-azọpụta mmadụ na-ebuzo azọpụta onwe ya.
content_1050	Lee ihe ole na ole i kwesiri ịma tupu ịgbara gawa ịzọpụta onye ihe mberede ọbụla dakwasiri dịka onye ọkammụta n'ihe gbasara nchekwa si kwuputa.
content_1050	Jụọ onwe gị ma ibu ọkammụta n'ihe gbasara ihe mberede ahụ dakwasara onye ahụ.
content_1050	Ị bụrụgodi ọkammụta, yiri uwe nchekwa ga-eme ka ịgbanahụ imerụ ahụ n'ọdachi.
content_1050	Ọ bụrụ na ọ bụ ọdachị gnke ọkụ latrịk, ọ ga-adị mma ka ị kpọ ndị ọrụ ọkụ latrịk
content_1050	Ọ bụrụ ụgbọala na-agba ọkụ ,kpokuo ndị mmadụ ka ha nyere aka gbanyụọ ya
content_1050	Che echiche maọbụ ezigbo ọdachị ka ọ bụ nke e mere dịka 'arrangee'
content_1050	Yiri uwe aka ga-egbochị gị imetụ ọbara makana ị maghị ọrịa onye ị na-enyere aka bu.
content_1050	Ọ bụrụ na ịhụ ebe ọtụtụ mmadụ gbakọrọ na-azọpụta onye ahụ, kwụrụtụ gee ntị ka ị mata asụsụ ha na-asụ.
content_1050	Akụkọ ndị ga-masị gị
content_1050	Aha ndị na-egosi na Igbo kwenyere n'ịlọ ụwa.
content_1050	Tekinụzụ '5G network' a na-abịa ọ ga-agbanwe ndụ gị?
content_1050	Sheffield abụrụla anụ kpọrọ nkụ juru Man Utd ọnụ
content_1050	Ihe ise i kwesiri ịma maka amụ
content_1051	Ụmụaka lụrụ onwe ha
content_1051	Onye ọkaiwu ekwuola na o nweghị iwu nwata nwoke dị afọ 17(iri na asaa) lụrụ nwaanyị dara dịka ọ bụ n'ụzọ omenala ka ha mere alụmdịnanwunye ha.
content_1051	Soshal midia nwuru ọkụ dịka akụkọ pụtara nke na-ekwu na ụmụaka abụọ lụrụ onwe ha na Nnewi Anambara steeti.
content_1051	Somto Nwachukwu, onye Obiofia Otolo Nnewi mere emume alụmdina wunye  dn'ụzọ omenala, ihe dịka otu ọnwa gara aga, dịka ononye achọghị ka a kpọaha ya gwara BC Igbo.
content_1051	Kedụ uru maọbụ ọghọm dị n'ụmụnwoke ịlụ ụmụada n'etorughi afọ 18?
content_1051	Regina Daniels akpọọla okwu aha
content_1051	Nwaanyị alụghị di ọ ka ogbo ya  lụrụ di enwe aṅụrị?
content_1051	" Amaghị ihe o ji buru ugbua ka ya bụ akụkọ na-ewu. O mere ihe karịrị otu ọnwa gara aga."
content_1051	N'ala Igbo, a na-alụrụ nwata nwoke a mụụ naani ya nwaanyị n'oge iji gba mbọ hụ na aha ezinaụlọ ya efughị, mana onye mgba ama bụrụkwa onye obi ọhịa kọwara na ọbụghị naanị Somto ka a mụrụ.
content_1051	Ọghọm dị n'ilụ di na nwata na Naịjirịa
content_1051	India: Idina nwunye maobụ di mmadụ abụghị njọ
content_1051	'Ndị ụlọ anyị sị m ma alọtazina ụlọ ọzọ ma m ahụghị di'
content_1051	Lee ihe ndị mmadụ na-ekwu maka ya:
content_1051	Ụfọdụ ndị mmadụ na-ekwu na o nweghị ihe ọjọọ dị ya, ebe ọtụtụ ya bụ ihe adabachaghị n'anya ya.
content_1051	Mana Ọkaiwu Chukwuemeka Eze nke Mahadum Nassarawa StateUniversity gwara BBC na "O nweghịkwa iwu o megidere."
content_1051	"Iwu Children and Young Person Law kwuru na nwa dị afọ iri na asaa etoola  ị sị na ọ bụ dịmkpa."
content_1051	Eze gara n'ihu kọwaa na nke nwaanyị dị afọ 16 ka bụ nwata n'ihu iwu Naijiria.
content_1051	Gee ihe Ọkaiwu Eze kwuru n'uju:
content_1051	"Akwụkwọ ekweghị Somto agụ nke mere ka ọ kwụsị na JS 2."
content_1051	"O bidoro na-agwa ndị mụrụ ya na ọ chọrọ ilu nwaanyị."
content_1051	"O kwugidere , ha kwado ya ọ gaa lụta nwaanyị."
content_1051	Akụkọ ndị ga-amasị gị
content_1051	Ị ma chi ndị Igbo na-efe n'oge gboo?
content_1051	Witchcraft Conference: Ngagharịiwe emeela ka a gbanwee isiokwu ọgbakọ ahụ
content_1051	Ụzọ ọhụrụ ndị mmadụ si achọ ịcha ọcha
content_1052	ụgbọla njem
content_1052	ụgbọla njem
content_1052	Mmadụ na ụmụ anụmanụ niile nọ n'obodo nwere ikike na ohere ịme njem n'okporoụzọ mgbe nakwa etu ọbụla masịrị ha.
content_1052	Mana e nwere iwu ndị na-echekwa usoro e ji eme njem n'okporoụzọ nakwa ndị ọ bụ ọrụ ha ihụ na ndị mmadụ rubere isi na ha.
content_1052	FRSC ezipụla ndị ọrụ 25,000 maka  ihazi njem okporoụzọ n'oge a
content_1052	Ihe mberede okporoụzọ n'Awgu ataala isi mmadụ anọ
content_1052	A tụrụ anya na onye ọbụla na-agba n'ụzọ ga-erube isi n'iwu ndị a na-echekwa okporoụzọ ka ọ ghara ịnata ntaramahụhụ.
content_1052	Dịka ị na-akwado ime njem n'oge ekeresimesi a, ọ dị mkpa ka i buru iwu ndị a n'obi ka ị ghara ịnọ n'ụlọmkpọrọ rie osikapa ekeremesi gị.
content_1052	Ị ga-eke eriri oche ụgbọala
content_1052	Oche Ụgbọala  nwere eriri nke e ji ekegide mmadụ n'ime ụgbọala ka ọ ghara ịkụ isi n'ihe ma ụgbọala ahụ kwụsị n'ike.
content_1052	Ọ bụ iwu na onye ọbụla bara n'ụgbọala ga-eji eriri a kegide onwe adịghị a ma ama maka ihe mberede okporoụzọ. Onye ọbụla na-emeghi nke adaala iwu.
content_1052	Ị ga-aghị ebu oke ibu
content_1052	Ụgbọala ọbụla nwere ọnụọgụgụ mmadụ ole maọbụ ibu ole o nwereike ibuli maka ịgba ọsọ dịka o kwesịrị.
content_1052	Ọ bụrụ na ị na-eme njem ma bunye ụgbọala ahụ ibu maọbụ mmadụ ole karịrị ya, ị daala iwu na-echekwa okporoụzọ.
content_1052	Nke ọzọ bụ i buru ibu mapụtara n'ụgbọala gị nke na-ekweghi ka i mechie ụzọ ụgbọala gị nke ọma.
content_1052	Ị ga-enwe akụkwọ ikike ịkwọ ụgbọala
content_1052	Tupu ị malite ịkwọ ụgbọala, ị ga-abụ onye mara agba ma nweka akụkwọ ikike ịkwọ ụgbọala, nwee akwụkwọ na-egosi onye nwee ụgbọala.
content_1052	Ị ga-enwekwa akụkọ ndị ọzọ na-egosi na ụgbọala gị dị mma ịgba n'ụzọ na ndị ọzọ dị iche iche.
content_1052	Ị ga-enwe ọkụ ụgbọala dị mma
content_1052	Dịka anya bụ ihe mmadụ ji ahụ ụzọ, ụgbọala ọbụla nwereọkụ nke na-enyere onye na-akwọ ya aka ịhụ ụzọ n'abalị.
content_1052	E nwere ọkụ ihu na nke azụ na-egosipụta nkọwa dị iche iche. Ọ bụrụ na ụgbọala gị e nweghi ọkụ ndị a, ị mara na ị daala iwu na-echekwa njem okporoụzọ.
content_1052	A ṅụla mmanya na-aba n'anya
content_1052	Ị bụ onye ịṅụ mmanya n'aba n'anya na-amsị? Buru ya n'uche na ị ga-aghị aṅụ mmanya ma ọbụrụ ị chọrọ ịkwọ ụgbọala maọbụ dịka ị na-akwọ ụgbọala.
content_1052	Onye ọbụla mere nke a adaala iwu okporoụzọ, o nwekwara ike inwe ihe mberede okporoụzọ nke nwereike ibute ọnwụ erughi eru.
content_1052	Iwu ndị ọzọ gụnyere:
content_1052	Agbala oke ọsọ n'okporoụzọ etu ekwesighi
content_1052	Ụkwụ ụgbọala gị niile ga-adị mma
content_1052	Ị ga-enwe ihe e ji agbanyụ ọkụ n'ụgbọala dgz
content_1052	Iwu ndị a niile abụghị i ji taa mmadụ ahụhụ kama ọ bụ iji zọọ ndụ mmadụ megide ihe mbere nwereike ịdapụta n'ihi erubeghi isi n'iwu ndị a
content_1052	Ya mere gbaa mbọ hụ na i rubere isi n'iwu ndị a ka gị na ndị ọrụ 'Federal Road Safety Commission (FRSC)' ghara itinye ụkwụ n'ofu traụza.
content_1052	Akụkọ ga-amasị gị:
content_1053	Ndị ọrụ gbatagbata
content_1053	Na Legọs, gaasị gbara n'ụlọọrụ a na-ere gaasị egbuola ụmụaka abụọ ma merụọ mmadụ iri abụọ na atọ ahụ na Ajengunle Legos, dịka ndị ọrụ gbata gbata si kwuo.
content_1053	Ha kwukwara na a gbachiela gburgburu ahụ ịji malite nnyocha banyere ihe butere ya bụ ihe gbaranụ.
content_1053	E menyụola ọkụ na-agba n'ọdọahịa dị na Yaba
content_1053	Onyeisiala Muhammadu Buhari na-aga Equatorial Guinea
content_1053	N' aka nke ọzọ, Onyeisiala Muhammadu Buhari ga-aga njem ọrụ na mba Equatorial Guinea echi.
content_1053	Buhari  na-aga ebe ahụ ịnọchị anya Naịjirịa na nzụkọ mba ndị na-ebupu Gaasị mba ndị ọzọ.
content_1053	N'ofesi
content_1053	Mba Gana enyela ihe ruru mmadụ otu narị na iri abụọ bụ ndị mbịarambịara biri ọtụtụ afọ ikike ịbụ ndi ala ahụ.
content_1053	Onyeisiala ha bụ Nana Akufo-Addo gwara ndị ahụ ha gbaa mbọ hụ na ha emeghị ihe ga-ebutere mba ọhụrụ ha ajọ aha.
content_1053	N'egwuregwu,
content_1053	William Troost-Ekong na-agbara ndị Udinese nke mba Italy. Nne ya bụ onye mba Netherlands ebe nna ya bu onye Akwa Ibom steeti.
content_1053	Ọkwa Naịjirịa arịala ogogo anọ na ndekọ egwuregwu boolu nke FIFA mere na mba ụwa niile n'ọnwa Novemba
content_1053	Nke a pụtara na Super Eagles nọzi n'ọkwa iri atọ na otu n'ụwa nakwa ọkwa atọ n'Afrịka.
content_1053	Akụkọ ụwa n'otu nkeji
content_1053	Super Eagles: 'Ọnweghị ihe obiụtọ dị n'ọrụaka Gernot Rohr' - Fashanu
content_1053	Gernot Rohr onye nkuzi Super Eagles
content_1053	Onye bụbu otu n'ime ndị isi na Football Federation Board nke Niajirịa bụ John Fashanu sị na onweghị ihe na-eme ya obi ụtọ na ọrụ Gernot Rohr.
content_1053	Anyị nụrụ na ọ si na Rohr enweghị ike ịzụpụta ndị egwu bọọlụ ga abụ ọkaibe na mba Afrịka.
content_1053	APC Edo ka nọ n'ihu ọkụ
content_1053	Ihe na-ebe ka na-ebe na APC Edo state ka ha jụrụ na ha agaghị aga ọgbakọ ndị ngalaba nke Ọdịda anyanwụ pati ha kpọrọ.
content_1053	N'ozi ozipuru n'ụtụtụ Tọzde, onyeisioche pati ahụ n'Edo steeti bụ Anselm Ojezua sị na akpọturughị ha tupu e hibe ọnọdụ ya bụ ọkpakọ.
content_1053	Ortom emeriela an Benue
content_1053	N'ozi ozipuru n'ụtụtụ Tọzde, onyeisioche pati ahụ n'Edo steeti bụ Anselm Ojezua sị na akpọturughị ha tupu e hibe ọnọdụ ya bụ ọkpakọ.
content_1053	Gọvanọ Benue steeti bụ Smuel Ortom amaliela elu ka ụlọikpe mgbegharị sị ya chiri gawa.
content_1053	N'ikpe ha kpebiri ụbọchị Tọzde, ha bụ ụlọikpe wezugara akwụkwọ onye APC bụ Emmanuel Jime gbara ị sị na ya ekweghị na mmerị Inec nyere Ortom.
content_1053	Onyeisiala Benin Republic sị EU puo n'ala ha
content_1053	Onyeisiala Benin Republic bú Patrice Talon
content_1053	Gọmenti mba Benin enyela onyenọchịta anya EU na mba ahụ ụbọchị mbu n'ọnwa Disemba ka ọkwara lii n'mba ahụ.
content_1053	Ha sị na Ambassador Oliver Nette na-etinye ọnụ n'okwu agbasaghị ya bụ nke nwere ike ịbute ọgbaaghara na be ha.
content_1053	Ụmụnwoke 47 agọrọla ụkwụ na aka ha n'ebubo banyere  mmekọ ahụ nwoke na nwoke nke bụ agwa megidere iwu Naịjirịa.
content_1053	Iwu Naịjirịa kwuru na onye ikpe mara maka ihe a ga-aga mkpọrọ afọ 14.
content_1053	'Anaghị ede nwoke na-ebi ibe ya n'ihu'
content_1053	Ndị uweojii n'Abia anwuchiela nwoke isi na-edina onwe ha
content_1053	Ile anya n'ara nwaanyị ọ na-agbati ndụ nwoke?
content_1053	Ụmụnwoke ndị pụtara n'ụlọikpe dị na Legọs ụbọchị Wenesde bụ nke 28 n'ọnwa Nọvemba so n'ime 57 ndị uweojii nwụchiri n'afọ 2018 n'obodo Egbede dị na Legọs.
content_1053	Ndị uweojii sị na a na-eche ndị iyi ọnụ maka ịba n'otu "ụmụnwoke na-edina ibe ya", mana ndị a eboro ebubo sị na ọ bụ emume ncheta ọmụmụ mmadụ ka ha gara.
content_1053	Ikpe bụ nke a ga-eji nwaa iwu megidere alụmndị maọbụ mmekọ nwoke na nwoke ehibere mgbe Goodluck Jonathan na-achị Naịjirịa n'afọ 2014.
content_1053	Nhibe iwu a butere Jonathan ajọ aha n'etiti ndị na-achị mba ụwa ọkachasị David Cameron nke mba Briten.
content_1053	Onwebeghi onye a mara ikpe site n'iwu a, mana ụfọdụ ngalaba na-ahụ maka ikike dịịrị onye dịka "Human Rights Watch" sị na-eji ya amaja ndị mmadụ ma nara ha ego n'ike.
content_1053	Ndị na-ekpe ndị a ikpe gwara ụlọ ntaakụkọ Reuters na ha ga-achọ ịkpụta mmadụ iri ndị ọzọ so n'ime mmadụ 57 amara ikpe ka ha bịa soro zaara ọnụ ha.
content_1053	Ikpe ndị a ga-amalitekwa n'ụbọchị 11 nke ọnwa Decemba.
content_1053	Ndị Customs mba ọdịda anyanwu zukọrọ maka bọda
content_1053	Ndị isiọrụ Customs Ọdịda anyanwu mba Afrịka e nweela nzụkọ N'Abuja ụbọchị Tuzde maka okeala Naịjirịa e mechiri ọnwa atọ gara aga.
content_1053	Minista na-ahụ maka mgbasa ozi bụ Lai Mohammed na-akọwa na ha ekwekọrịtabeghị ịmeghe ya maka na mba ọdịda anyanwụ ndị ọzọ anaghị edowe iwu ụtụisi ha.
content_1053	Najirịa na-esi ọnwụ ịlawa utuisi n'elu ngwaahịa ọbụla na abata be ha.
content_1053	Okpunnabụenyi, peteri na ihe ndị ọzọ a na-atụbata Naijirịa na-emepụta
content_1053	Ndịisi Customs mba atọ a bidebere onwe ha zukọtara itinye ọnụ na ya bụ okwu bụ nke Naịjirịa sị na ọ na ebutere ha njọ ahịa.
content_1053	Cheta n'ọnwa July, Naịjriịa tinyere aka na akwụkwọ maka nkwado azụmahịa n'etiti mba atọ a bụ agbata obi.
content_1053	Mana Naịjrịa n-atụ egwu na ndị ejizi be ha mere ikpoahịhịa ebe ngwongwo sị mba ndị ọzọ na enubata na be ha maghara ịtụ ụtụisi, ma na-akụkwara ndị ọrụaka Naịjriịa ọrụ.
content_1053	Naịjrịa sị na ha ga-emechi okeala a ruo ọnwa Jenuwarị, ebe ha ritagoro uru ruru pasenti iri atọ maka mmanụ fuel ndị mmadụ na-ezupu, dịka Lai Mohammed kwuru.
content_1053	Trump etinyela aka n'akwụkwọ maka Hong Kong
content_1053	Ka anyi ga na mba mba Amerịka ebe Onyeisiala Donald Trump tinyere aka n'akwụkwọ ga-eme ka mba Amerika na-etinye anya na ikike diiri onye na Hong Kong.
content_1053	Ebe ndị ọchịchị China na Hong Kong na-akatọ ya bụ iwu, ndị na-azọ mnwereonwe na Hong Kong sị ọ magburu onwe ya.
content_1053	Liverpool a na-agba ọnyụpaa?
content_1053	N'egwuregwu, Liverpool bụ ndị bu iko Champions League nke afọ gara aga ka na-akpụakpụ na sizin a site na otu ọkpụ onye nawa onye nawa ha na ndị Napoli gbara onwe ha ụnyaahụ.
content_1053	Nke mere na Liverpool abanyenwughị gba nke ebe otu egwu boolu iri na isi ga-achipụ ya.
content_1053	Gee akụkọ ndị a n'otu nkeji
content_1054	Ihe oriri
content_1054	Ụmụ afọ Naijiria na-eti mkpu dịka ọnụ ahịa ọtụtụ ihe gụnyere ihe oriri rịrị elu ọjị dịka gọọmenti etiti mechiri agbata Naijiria na mba ndị ọzọ ebe ahịa ndị a si abata.
content_1054	'Rice akọọla n'ahịa n'ihi mmechi border' - Ndị ahịa
content_1054	Ngwa ahịa m ka tọrọ na 'Seme Border' - Onye na-atụbata ahịa
content_1054	Ihe oriri dịka osikapa, mmanụ ọpapa, anụ ọkụkọ na ngwa e ji esi nri dịka tomato n'adazị ọnụ ugbua n'ahịa karịa etu ọ dị na mbụ.
content_1054	Gọọmenti onyeisiala Naijiria bụ Muhammad Buhari ekwuru n'ezie na mmechi e mechiri agbata Naijiria na mba dị ọzọ butere ihe ịda oke ọnụ.
content_1054	Mịnịsta na-ahụ  maka ego bụ Zainab Ahmed bụ onye kwuru nke a  ka e nwechara ọgbakọ ndị imezi gọọmenti etiti a kpọrọ FEC n'aha ịchafụ na nso nso a.
content_1054	Nweenụ ndidi maka 'border', ihe dị ọkụ ga-ajụ oyi - Osinbajo
content_1054	Okpunnabụenyi, peteri na ihe ndị ọzọ a na-atụbata Naijirịa na-emepụta
content_1054	Lee ọnụ ahịa ụfọdụ ihe oriri tupu emechie ụzọ na ugbua e mechiri ụzọ:
content_1054	Osikapa
content_1054	A na-ere otu osikapa  ihe dịka puku naira iri na atọ rue puku naira iri na ise (N13,000-N15,000).
content_1054	Mana ugbua e mechiri ụzọ, akpa osikapa na-adazi puku naira iri abụọ na-asatọ.
content_1054	Ndị na-ere osikapa kwuru na ụfọdụ ha anaghị ahụ osikapa ha ga-azụta n'aka ndị na-akọ ugbo osikapa na Naijiria.
content_1054	Anụ ọkụkọ
content_1054	Tupu gọọmenti emechie ụzọ, a na-ere anụ ọkụkọ 'fridge' otu puku naira(N1000) maka otu kilo na Legọs.
content_1054	Mana ugbua, ihe anụ ọkụkọ e tinyere na 'fridge' na-ada bụ otu puku, narị anọ(N1400).
content_1054	Tomato
content_1054	Tomato sokwa n'ihe ndị ọnụ ahịa ha rịrị maka mmechi agbatta Naijiria na mba ndị ọzọ.
content_1054	Iji maa atụ, e reburu otu kilo tomato   N6500 ma ugbua ọ bụzị N8070.
content_1054	Mmanụ ọpapa
content_1054	Mmanụ ọpapa na-adabu puku naira itoolu na narị ise(9,500) tupu gọọmenti emechie agbata Naijiria na ndị mba ọzọ.
content_1054	Ugbua, ọnụ ahịa mmanụ ọpapa bụzị puku narị naira iri na otu (11,000).
content_1054	Azụ friji
content_1054	A na-ahụbu azụ friji dịka nri ndị ogbenye
content_1054	Ihe azụ friji na-ada tupu e mechie ụzọ bụ otu puku maka otu kilo.
content_1054	Mana ugbua, ọnụ ahịa ya arịruola otu puku , nari naira abụọ.
content_1054	Akụkọ ndị ga-amasị gị
content_1054	Iwu emegideghị nwa nwoke dị afọ 17 lụrụ nwaanyị n'Anambara- Ọkaiwu
content_1054	Ị ma chi ndị Igbo na-efe n'oge gboo?
content_1054	Witchcraft Conference: Ngagharịiwe emeela ka a gbanwee isiokwu ọgbakọ ahụ
content_1054	Ụzọ ọhụrụ ndị mmadụ si achọ ịcha ọcha
content_1055	Akanu Ibiam
content_1055	Aha ya dị n'ọdọụgbọelu, dịrị n'okporoụzọ nakwa ebe ndị ọzọ, mana onye ka Maazị Akanu Ibiam bụ?
content_1055	Ọtụtụ ndị ahụla aha nwoke a ma n'ụlọakwụkwọ nakwa ebe ndị ọzọ, mana ha amaghị maka nwoke a so n'otu okeosisi ndị Igbo.
content_1055	Gịnị ka ị ma maka Chinua Achebe debanyere aha ya n'obi ndị Naịjirịa?
content_1055	Nna Odumegwu Ojukwu kpara akụ eriwe agwụ agwụ
content_1055	Ihe ise i kwesịrị ịma maka Alvan Ikoku
content_1055	A bịa n'ala Igbo kpọo aha ndị tozuru etozu mgbe gboo ghara ịgụnye ya n'ime mmadụ iri mbụ a kpọpụtara, mara na a gụwabeghi.
content_1055	Makana taa bụ ụbọchị 29 nke ọnwa Nọvemba 2019 gaara abụ ụbọchị ncheta ọmụmụ ya maọbụrụ na ọ ka dị ndụ, BBC Igbo ga-akọwara gị ihe ị kwesịrị ịma maka ya.
content_1055	Akanu Ibiam Airport Enugwu
content_1055	Ihe ị kwesịrị ịma maka Akanu Ibiam
content_1055	A mụrụ ya n'obodo Unwana dị n'Afikpo dị n'Ebọnyi steeti n'ụbọchị 29 nke ọnwa Nọvemba, afọ 1906
content_1055	Ọ gara akwụkwọ sekọndrị na Hope Waddell Training Institute ebe ya na ndị dị ka Nnamdi Azikiwe, Alvan Ikoku, Eni Njoku nakwa ndị ọzọ gara akwụkwọ.
content_1055	Ọ gakwara Kings College tupu ọ gaa gụọ maka Ahụike na University of St.Andrews dị na mba Skọtlandị
content_1055	Ọ bụbu gọvanọ ebe a ma dịka "Eastern Region"
content_1055	O mechara bụrụ onyeisi ụlọakwụkwọ Hope Waddell ahụ, n'afọ 1957, ruo afọ 1959 oge e mere ya onyeisi mahadum Ibadan
content_1055	Oge ọ dị ndụ, ọ katara ụka ọfụma, mere e ji mara ya amara ma n'ụka Church of Scotland. O nwetakwara ọkwa n'ọgbakọ ndị ụka na Naịjirịa
content_1055	O nwetara nturuugo Order of the British Empire
content_1055	O si na ihe gbasara agụmakwụkwọ banye ndọrọndọrọ ọchịchị bụ ihe e ji anụ aha ya ugbua
content_1055	Ọ rụrụ dịka onye ọchịchị ime obodo, n'ụlọomeiwu nke mpaghara ọwụwa-anyanwụ
content_1055	Ka Naịjiria nwetara nnwereonwe n'aka ndị mba Briten n'afọ 1960, e mere ya gọvanọ na-achị mpaghara ọwụwa-anyanwụ bụ ebe ọ nọ ruo afọ 1966 mgbe ndịagha ji ike weghara ọchịchị, mere ka Chukwuemeka Odumegwu Ojukwu bụ onye agha Naịjiria mgbe ahụ chụpụ ya n'oche ọchịchị
content_1055	Ibiam nyerela ndị Biafra aka dị egwu mgbe a na-alụ agha; site n'isi n'aka ndị ọ ma n'ụka na-ewetara ha ihe enyemaka n'ime abalị
content_1055	O ji maka enyemaka ndị Briten na-enyere ndị Naịjiria n'agha ahụ kwuo sị na ọ gaghị azazị agha Bekee ya bụ 'Francis'
content_1055	Ọ nwụrụ n'ụbọchị mbụ nke ọnwa Julaị n'afọ 1995, mgbe ọ dị afọ 88
content_1055	A gụrụ ọdọụgbọelu dị n'Enugwu steeti aha ya, ụzọ dị n'Ụmụahịa nakwa n'Ebọnyị, mahadum dị n'Ebọnyị bụ ebe o si, nakwa ọgbọegwuregwu dị n'ime mahadum Nsụka.
content_1055	Akụkọ ga-amasị gị:
content_1055	Ihe nkiri a ga-amasị gị:
content_1056	Mbonu Ojike
content_1056	Gịnị ka ị ma maka Maazị Mbonu Ojike?
content_1056	Kedụ nke a ga-akpọpụta nwoke a abụghị?
content_1056	Odeakwụkwọ? Ogụegwu? Onye nkuzi? Onye ndọrọndọrọ ọchịchị? Kedụ nke a ga-akpọpụta aka ya adịghị n'ime ya?
content_1056	Gịnị ka ị ma maka Chinua Achebe debanyere aha ya n'obi ndị Naịjirịa?
content_1056	'Zik of Africa'; Nwoke ndị Igbo ji eme ọnụ
content_1056	Gịnị ka ị ma maka Eni Njoku; nwaafọ Igbo isi ya na-apụ ọkụ n'agụmakwụkwọ?
content_1056	Ojike so na ndị Igbo nwere oke ọgụgụ isi mere ka a mara ya amara oge ọ dị ndụ.
content_1056	E mechara mara ya maka okwu ọ na-ekwukarị bụ "Boycott all boycottables" na Bekee, nke pụtara "gọpụ onwe gị ma ọ bụrụ na ọ dabaraghị gị".
content_1056	Lee anya ka BBC Igbo kọwaara gị maka ya.
content_1056	Ihe ị kwesịrị ịma maka Mbonu Ojike:
content_1056	A mụrụ ya n'afọ 1914, n'Arọndịizuogụ dị n'Imo steeti
content_1056	O kwetara na nwoke ịlụ karịa otu nwaanyị, mere ka ọ lụọ nwunye abụọ
content_1056	Dịka akụkọ si kwuo, ọ banyere otu a na-akpọ Ogboni, ebe ọ nọ ruo oge ọnwụ
content_1056	Ọ gụrụ akwụkwọ na Naịjiria, kuzikwaa nkuzi ma gaa ụlọakwụkwọ maka ndị chọrọ ịbụ ndị nkuzi
content_1056	O mechara gụọ akwukwọ na mba Amerịka, na mahadum "Lincoln University, University of Illinois nakwa Ohio State University", ebe ya na ndị dị ka Ozumba Mbadiwe gụkọrọ akwụkwọ ma bụrụ enyi
content_1056	Ka ọ nọ na mba ofesi, o dere ụfọdụ akwụkwọ gbasara omenaala Afrịka nakwa gbasara ịkpa oke ndị ọcha na-akpaso ndị isi ojii
content_1056	Ị ma na ọ gụkwara egwu? Ọ bụ ihe ndị Bekee na-akpọ "choirmaster" oge ọ na-akuzi nkuzi, ma na-akpọkwa ụbọ "piano"
content_1056	O dere ozi mwute gbasara ọnwụ mmadụ 21 na-egwuputa unyi ndị ọcha gburu n'Iva Valley dị n'Enugwu
content_1056	O jighi Afrịka egwu egwu, nke bụ na onye ma ya ma na ọ ga-ebu ụzọ họrọ ihe ọbụla bụ njirimara Afrịka dịka ejiji, nri, egwu, mmanya ngwọ nakwa ihe ndị ọzọ, tupu o kwute okwu nke Bekee.
content_1056	Maka etu ihe gbasara Afrịka si anụ ya ọkụ n'obi, o kwetara ịbụ osote onyeisi otu pati National Council of Nigeria and the Cameroons (NCNC) bụ nke Herbert Macaulay hibere, ebe ọ zọrọ ọkwa ma nweta oche ịnọchite anya Legọs steeti n'ụlọomeiwu.
content_1056	N'afọ 1951, e mere ya osote 'Mayor' nke Legọs steeti ebe ọ nọ ruo afọ 1953 mgbe ọ nwetara oche n'ụlọomeiwu nke mpaghara ọwụwa-anyanwụ
content_1056	Ọ rụkwara dịka Minista na-ahụ maka Ọrụ nakwa nke na-ahụ maka Akụnaụba, n'afọ 1954; ebe ọ nọ ruo afọ 1956
content_1056	Ị gaa Owere, ị ga-ahụ ụzọ a gụrụ aha ya n'Ikenegbu, nakwa n'Ụmụahịa nakwa na Surulere dị na Legọs, ya na Fegge dị n'Ọnịcha
content_1056	Ọ nwụrụ n'ụbọchị 29 nke ọnwa Nọvemba nke afọ 1956, ka ọ dị naanị afọ 42.
content_1056	Akụkọ ga-amasị gị:
content_1056	Etu Akanu Ibiam si bụrụ onye a ma ama ugbua
content_1056	Arsenal achụọla Emery ọsọ mgbada
content_1056	Akwụkwọ nsọ amachighi 'plastic surgery' - Tony Rapu
content_1056	Ihe nkiri a ga-amasị gị:
content_1057	Dave Umahi nke Ebonyi steeti
content_1057	Gọọmentị Ebonyi steeti enyela iwu ka ndị ọbụla nwere ụlọ maọbụ ala n'Abakaliki, isi obodo steeti ahụ were ọsọ bịa denyegharịa aha ha na kọmputa ha zụtara ọhụrụ.
content_1057	Gọvanọ Dave Umahi bụ ọnye kwuru nke a ka ọ gara ịgbape kọmputa ọhụrụ ọ zụrụ maka nke a sị na ọ dị mkpa na onye ọbụla nwere ala maọbụ ụlọ ga debe aha ha.
content_1057	E nyela Ebonyi Steeti ikike ịrụ ọdọụgbọelu nke ha
content_1057	Ụmụnwaanyị Ebonyi state Nigeria enweghi ike ichefu aha ha
content_1057	'Gọvanọ Umahi gbahapụrụ anyị na mba ofesi'
content_1057	Na nkọwa ya, kọmishọna mgbasa ozi dị n'aka bụ Uchenna Orji kwuru na atụmatụ a ga-enye aka ka usoro azụmahịa na mkpata ego malite ị ga were were.
content_1057	Orji kwuru na atụmatụ a ga-eme ka ihe gbasara okwu ala gbaa n'anwụ nke bụ na onye ọbụla ga-ahụ ya ebe ọbụla onye ahụ nọ n'ụwa.
content_1057	Ọ sị na nke a ga-eme ka onye ọ bụla chọrọ ịzụ ala mata nke bụ ya na nke abụghị ya maka na aha ndị nwe ala ahụ ga-egosi na kọmputa".
content_1057	Ọ ga-emekwa ka ndị mmadụ ghara ịgo ala ebe ọwa mmiri kwesiri ịga maọbụ ebe gọọmenti mapụtara maka ọrụ ha.
content_1057	Uchenna Orji sị na atụmatụ a ga-eme ka ịchụnta ego gawa were were n'Ebonyi steeti
content_1057	Ya bụ kọmpụta ga-egosikwa ụdị ụlọ ekwesiri ịrụ ebe dị iche iche na isiobodo ahụ.
content_1057	Orji sị na atụmatụ a "ga-achụpụ ndị omekome na agbaọsọahịa aka n'ọrụ ma mee ka ịzụ ala n'Abakiliki gawa were were".
content_1057	Nke ka nke bụ na ọ sị na ya bụ atụmatụ ga-emekwa ka gọọmenti nweta ego maka mmepe obodo.
content_1057	Mgbe anyị juru ego ole a gana akwụ were tinye aha na ya bụ kọmputa, Orji sara na ya amabeghị.
content_1057	Mana okwusiri ike na ihe a ga-eme ka ndị mmadụ nwee ike ịnweta akwụkwọ ikike ụlọ maọbụ ala bekee kpọrọ "Certificate of Onwership" (C of O) na akwụkwọ ala ndị ọzọ nkwa nkwa.
content_1057	Ọ sị na nke a ga-enyere ha aka ibita ego n'ụlọakụ ma onye chọọ ime otu ahụ.
content_1057	Ndị bị n'Abakaliki na-atụ egwu na ihe a bụ ohere gọmenti ji chọọ ị napụ ndị mmadụ ala maọbụ ụlọ ha.
content_1057	Otu onye na-achọghị ka akpọọ aha ya sị na 'gọọmentị chọrọ iji ụzọ ahụ napụ ndị mmadụ ego".
content_1057	Ihe dị mkpa pụtara na nrụrịtaụka Ebonyi steeti
content_1057	Ihe mere gọvanọ Umahi ji nye onye mgbasa ozi ya ọsọ
content_1057	Ọ bụ eziokwu na Ebonyi esoghi na Biafra?
content_1057	Ọ rụrụụka na-onweghị ka emecha ihe dị n'ime ya ka ego ghara ịpụ mmadụ n'ahụ.
content_1057	Ọ sịrị na ọ kwadoghị ya bụ ihe maka anaghị agba aka ahụ nwata eze.
content_1057	Akụkọ ga-amasị gị
content_1057	Ọnọdụ Arsenal na Manchester United bụ zi a gba e kpere chi'
content_1057	Lee ihe nri na-ada na-ahịa ugbua e mechichara 'border'
content_1057	Gaasị agbagbuola ụmụaka abụọ na Legọs
content_1058	Unai Emery
content_1058	Arsenal ji ọnụọgụgụ 19 nọdụ n'azụ ndị na-achị ọgbọ Premier League bụ Liverpool
content_1058	Arsenal achụọla onye nchịkọta ha bụ Unai Emery sị ya kwakọrọ pụọ maka na ọ naghị eme nke ọma.
content_1058	Onye kwuru nke a bụ Stan Kroenke so n'otu n'ime ndị nwe Arsenal n'ime ozi o wepụtara n'ehihie taa.
content_1058	Tottenham esepụla Mauricio Pochettino oche n'otele
content_1058	Arsenal ewerela 'chizoba' zaa aha nna ha
content_1058	Etu ọ sọrọ ụwa ya mee, Arsenal gba aka iko n'afọ a
content_1058	Ha sị na Freddie Ljunberg ga-anọchitụ anya nwa mgbe nta ruo mgbe ha ga-enwete onye ọzọ dịka onye nchịkọta n'uju.
content_1058	Unai Emery bụbu onye nchịkọta Paris St-Germain na Sevilla maburu ọkwa ịchịkọta Arsenal n'ọnwa Mee afọ 2018.
content_1058	Ọnọdụ Arsenal na Manchester United bụzị agba ekpere chi
content_1058	Igbo sị 'ma agwọ emeghi ihe o ji bụrụ agwọ, ụmụaka ewere ya kee nkụ', nke a bụ ọnọdụ Arsenal na Man. United n'asọmpi Europa.
content_1058	Dịke Ịngland abụọ a gbara nkịtị ka 'ụmụaka' abụọ dịka Eintracht Frankfurt na Astana gbaa ha ukwu n'ala ụnyaahụ.
content_1058	Ekwe ndị Lyon akụọla Arsenal n'isi
content_1058	Everton abọkasịala Man United ka ọkụkọ 'Easter'
content_1058	N'agbanyeghi na Arsenal nọ n'ụlọ ha 'ọgbọegwuregwu Emirates' ma buru ụzọ nye ndị Frankfurt goolu na nkeji 45 site n'aka Pierre-Emerick Aubameyang.
content_1058	Ha nọkwa ebe ahụ na-ele anya mgbe Frankfurt si n'azụ saa goolu ahụ ma nyekwa goolu ọzọ bụ nke ha ji merie Arsenal.
content_1058	Goolu abụọ ndị Eintracht Frankfurt ji merie Arsenal si n'aka Daichi Kamada n'ime nke 55 na 64 n'ụsoro.
content_1058	N'aka nke ọzọ Manchester United bụ ndị Astana lere ọbịa, bu ụzọ nye Astana goolu site n'aka Jesse Lingard na nkeji 10.
content_1058	Mana Dmitriy Shomko nke Astana siri ọnwụ ma saa goolu ahụ Manchester United nyere na nkeji 55.
content_1058	Site mgbe ahụ gawazie Astana kwanyere Man. United ọkụ n'ike nke mere Di'Shon Bernard onye Man. United ji nye onwe ha goolu na nkeji 62.
content_1058	Nke a mere Astana ji were ọkpụ goolu abụọ asatara otu merie Manchester United na ngwụcha asọmpi a.
content_1058	Mmeri a e meriri Arsenal na Manchester United e meela ka ọnọdụ ndị nchịkọta ha bụ Unai Emry na Ole Gunnar Solskjaer bụrụ 'A gbaa e kperechi'.
content_1058	Ndị uweojii gara n'ụlọ agadi nwaanyị wee hụ ozu di ya n'ime 'freezer'
content_1058	Ndị uweojii gara ịza oku na be otu nwaanyị dị afọ 75 hụru na ọnwụọla mana nke tụrụ ha n'anya bụ na ha hụrụ ozu di ya n'ime ntụ oyi.
content_1058	Ndị uweojii sị na ha na-eche na aka mmadu adịghị n'ọnwụ nwaanyị ahụ aha ya bụ Jeanne Souron-Mathers di afọ 75.
content_1058	Ha sị na a hụru ya bụ nwaanyị ebe edina n'ala n'ọnwụ, mana ọ bụ ozu di ya ka ha che na ọkwụghi ọtọ makana o nọọla n'ime ntụ oyi ahụ afọ.
content_1058	Onye uweojii aha ya bụ Jeremy Hansen na mpaghara "Salt Lake City" sị na ya bụ ihe na "esi isi.
content_1058	Agbanyeghi nke a, ndi uweojii si na ha amaghị ma aka nwaanyi ahụ ọ dị n'ọnwụ di ya.
content_1058	Ndị ọgbataobi ha sị na otela ha hụrụ nwoke ahụ.
content_1058	Ụfọdụ sị otu afọ ebe ndị ọzọ sị na oruola afọ iri na otu.
content_1058	Burkina Faso: Mba Amerịka sị ka ndị be ha nọ mba a kpọla ụmụ ha
content_1058	Mba Amerịka na-ekwuola na mmadụ niile dị afọ iri abụọ na otu gbadawa na-arụ ọrụ maọbụ na buru nwa onye ọrụ na ụlọ mmekọ ha na Burkina Faso kwakọrọ lawa.
content_1058	Nke a na-abịa dịka ha sị na ọnọdụ nchekwa na mba ahụ.
content_1058	N'ime akwụkwọ mgbasaozi ha wepụtara,ndị na-anọchịte anya Amerịka na Burkina Faso sị agbanyeghi na onweghi ihe ha nwereike rụtụ aka na ọ bụ ya kpatara ihe a ha kwuru, ọnọdụ nchekwa na ya bụ mba eruola ebe ọ gaghi amasị ụmụaka ịnọ n'ụlọ ọrụ ha.
content_1058	Ndị ọrụ ndi ọzọ ka ga-anọ.
content_1058	Nke a na-abịa dịka mba Amerịka wepụtara ndụmọdụ o nyere ndị be ha, nke sị ha gbanri ịga mba Burkina Faso maka mkpa mkpa ndi oyi ndu egwu na-akpa na ya bụ mba.
content_1058	Ndi oyi ndu egwu na-enyue ezigbote nsogbu na mba ahụ nke gunyere ị na-agagharị na-achọ ndị ha ga-awakpo.
content_1059	London Bridge
content_1059	Otu onye anwụọla ebe ọtụtụ mmadụ merụrụ ahụ na mwakpo mere na London Bridge nke mba Briten.
content_1059	Ka ọ dị ugbua ndị uweojii na mba ahụ na-eme nyocha akpọọla ya mwakpo otu ndị na-eyi ndụ egwu.
content_1059	Boris Johnson abụrụla Praịm Mịnịsta Briten
content_1059	Nigeria na ụlọọrụ P&ID agala ikpe udo na UK
content_1059	Praịm Minista mba ahụ bụ Boris Johnson ekelela ndị ọrụ gbata gbata maka enyemaka ha ma zigara ndị merụrụ ahụ ozi itiakanobi.
content_1059	Okporo mmanụ ọhụrụ na-abịa
content_1059	Onyeisiala Muhammadu Buhari ekwuola na a ga-ebido ọrụrụ okporo mmanụ agbịdị ga-esi Ajaokuta dị na Kogi steeti rue Kano.
content_1059	O kwuru nke a n'ọgbakọ mba ndị na-ebupu mmanụ agbidị nke na-eme ugbua n'Equatorial Guinea.
content_1059	Gee akụkọ ụwa n'otu nkeji ebe a
content_1059	Akwụkwọ nsọ amachighi 'plastic surgery' - Tony Rapu
content_1059	Ụmụnwaayị ụfọdụ na-etinye ihe ike ka ewere chọọ mma
content_1059	Onye ama ama n'atụmatu inyere ndị nwere nsogbu aka bụkwa ukọchukwu bụ Tony Rapu enyerela ndị mmadu ihe ha ga-eji mee mkpọtu na soshal midia
content_1059	Ụkọchukwu Rapu sị na akwụkwọ nsọ ndị ofufe kraịst akatọghị ndị mmadụ ime ha Bekee kpọrọ "Plastic Surgery".
content_1059	Dọkịnta Bumbum: Aka akparalanụ dibia otele ukwu
content_1059	'Lamborghini' Mercy abụrụla Ugoeze Big Brother Naija
content_1059	'Achọrọ m ịwepụ otele m gotere egote'
content_1059	Mana, ọ sịkwa n'ọbụ mma nke mụọ ka mma.
content_1059	Rapu sị na ihe mere bụ na o nweghi ihe o chere dị njọ ma mmadụ chọrọ mma maọbu gbanwe onwe ya.
content_1059	Ọ bụ n'akara Instagram ya ka Ukọchukwu Rapu tinyere okwu a.
content_1059	Gee ihe o kwuru n'uju ebe a:
content_1060	Pedro
content_1060	Obi na-agbawa ndị na-akwado Chelsea ugbua maka etu ndị West Ham ji were ha gbụchara ọnụ.
content_1060	Goolu Aaron Cresswell nyere n'ime nkeji 48, zuru ịkpọnye ntu n'obi nakwa n'akpati ndị Chelsea, makana ha asatanwughi otu mkpụrụ goolu ahụ.
content_1060	Chelsea jụrụ na-agaghịzị agwọ ha ka abacha ọzọ
content_1060	Valencia amụwala Chelsea anya ka azụ
content_1060	Man Utd ejirila Chelsea gbụchachaa ọnụ gbụfuo
content_1060	Na nkeji 71, a gụfuru goolu Michail Antonio nyere, dịka e kwuru na aka metụrụ ya.
content_1060	Ndị Chelsea gbara elu gbaa ala, mana isi ha apụtaghị n'agbanyeghi nkeji ise e tinyekwuru n'egwuregwu ahụ a gbara na Stamford Bridge.
content_1060	Nke a bụkwanụ mmeri mbụ West Ham na-emeri Chelsea na Stamford Bridge n'ime afọ 17.
content_1060	Chelsea ga-ezute Aston Villa n'ụbọchị anọ nke Disemba, ma zutekwa Everton n'ụbọchị asaa nke ọnwa ahụ.
content_1060	Man City a na-akwọzị mmiri ka azụ?
content_1060	Ndị Newcastle enyeghi Manchester City ohere imebọ ha n'ọgbọegwuregwu St James Park ka ha lere ha ọbịa taa.
content_1060	Ha ji goolu na-asa onwe ha okwu, ghara imenye onwe ha ihere n'azụ ụlọ ha ka ndị Man City buteere ha egwu.
content_1060	Chelsea jụrụ na-agaghịzị agwọ ha ka abacha ọzọ
content_1060	Man City agwọọla Chelsea ka abacha
content_1060	Liverpool apịwaala Man City ọnụ ka ụdara ụgụrụ
content_1060	N'ime nkeji 22 e ji bido bọọlụ ka Raheem Sterling gbakara neetị Martin Dubravka, mana Jetro Willems sara ya na nkeji 25 iji sị ha 'kwanyere onwe ha ugwu o'.
content_1060	Man City megidere nweta goolu ọzọ na nkeji 82, site n'aka Kevin De Bruyne, mana Jonjo Shelvey sara ya na nkeji 88, iji sị ha 'gbara ọgwụ ha ṅụọ'.
content_1060	Onye lawa onye lawa ha gbatara, mere ka Man City nweta otu pọịntị n'ime atọ; ma mee ka ha nọrọ na pọịntị 29.
content_1060	Nke a mere ka Liverpool bụ ndị ha na ha na-azọ onye ga-anọ n'isi tebulu, jiri pọịntị 11 na-aga ha ugbua.
content_1060	Ha ga-ezute Burnley n'ụbọchị atọ nke ọnwa Disemba, ma zute oke iro ha bụ Manchester United n'ụbọchị asaa.
content_1060	Akụkọ ga-amasị gị:
content_1060	Otu onye anwụọla na mwakpo dara na London Bridge
content_1060	Ọ bụ atụmatụ ibite ego n'ofesi anyị gbajọrọ ka Buhari wetekwara ọzọ - Shehu Sani
content_1060	Ihe nkiri a ga-amasị gị:
content_1061	Mkpụrụosisi
content_1061	Na mmadụ na-arịa ọrịa HIV abụghị na a maala onye ahụ ikpe ọnwụ dịka ụfọdụ ndị na-eche na ụwa agwụla.
content_1061	Ihe dịrị onye ahụ ime bụ ịṅụ ọgwụ dịka dọkịta si tụzie aka ma rie ezigbo nri dịka o kwesịrị.
content_1061	Lee nri ogbenye 10 ọgaranya na-erizi
content_1061	Ụfọdụ nri ndị Igbo anaghị erikawazị
content_1061	Ụzọ ị ga-esi gbalahụ ibufe nwa ọhụrụ gị HIV
content_1061	N'emume iji cheta ụbọchị ọrịa HIV nke afọ 2019 a, BBC Igbo kpọtụrụ onye ọkachamara n'ihe nri bụ Amaka Ezeoke ka ọ kụziere ndị mmadụ nri ndị a kwesịrị ị na-eri.
content_1061	Ezeoke onye nwe ụlọọrụ 'Nutrifit Wellness and Consult' sị na o nweghi nri pụrụiche ha kwesịrị iri kama na ọ bụ iri ezigbo nri na mgbe o kwesịrị.
content_1061	Ọ gara n'ihu sị na ụdị nrị dịka ndị a ga-enyere onye ahụ aka;
content_1061	Mkpụrụosisi
content_1061	Ọ sị na onye nwere ọrịa HIV kwesịrị ị na-aracha mkpụrụosisi nke ọma nakwa n'oge niile, na ọ na-enye aka ibulite vitamin na mineral dị n'ahụ onye ahụ iji buso nje ahụ agha.
content_1061	Mkpụrụosisi ndị dịka oroma, ọkwụrụ Bekee, apụl, unere, ube, anyụ Bekee dgz, ndị dị mma na-abụghị ndị rere ere.
content_1061	Akwụkwọ nri
content_1061	O kwesịrị iri akwụkwọ nri nke ọma na-abụghị nke rere ere maọbụ nke e sigwọrọ esigwọ. Nke na-enyekwa vitamin na mineral n'ahụ.
content_1061	Akwụkwọ nri ndị a gụnyere ụgụ, tomanto, ọha, onugbu, kukumba na ndị ọzọ.
content_1061	Nrị ndị e siri n'ọkụ
content_1061	E ji akpụ maọbụ ọka na nrị ndị ọzọ eri ofe egusi
content_1061	Onye ahụ ga na-eri nri ndị e siri n'ọkụ nke ọma na-abụghị mgbe niile ọ na-eri nri eghere eghe.
content_1061	Nri ndị a gụnyere osikapa, ji, akwa, nduku, ofe na garrị, akwa, mmiri ara ehi dgz.
content_1061	Ọ gara n'ihu kwuo na onye ahụ kwesịrị ị na-eri nri e siri n'ụlọ ya na-agụkarịghị nke e siri n'ezi ọ zụrụ azụ.
content_1061	Nke ọzọ bụ na ọ ga-asapụ aka ya ọcha tupu ọ na-eri nri ọbụla ọ chọrọ iri.
content_1061	Ịṅụ ezigbo mmiri
content_1061	Dịka ahụ onye ọbụla chọrọ mmiri, etu a ka ahụ onye nwere ọrịa HIV chọkwara mmiri.
content_1061	Nke a pụtara na onye ahụ agaghị eji ịṅụ mmiri egwu egwu, o nwereike ịṅụkwa ihe ndị ọzọ nwere mmiri dịka mmiri a pịpụtara na mkpụrụosisi nke Bekee kpọrọ 'juice'.
content_1061	Gbaara nri nwere oke nnu na ọtọbịrịbịrị (Sugar) ọsọ
content_1061	Ọ bụghị nnu niile ka a na-eri eri
content_1061	Ọ sị na onye nwere ọrịa HIV ekwesịghị iri nri nwere oke nnu na ọtọbịrịbịrị makana ọ na-egbu mkpụrụobi onye ahụ.
content_1061	Belata oke abụba na mmanụ
content_1061	N'agbanyeghi na abụba na-enye ike n'ahụ, ọ bụghị ya mere ka onye na-arịa ọrị HIV ga-eji rie ya nke ukwuu.
content_1061	O kwesịrị ibelata etu o si eri ya maka ọrịa mkpụrụobi.
content_1061	Ezeoke gara n'ihu nye ndị nwere ọrịa HIV ndụmọdụ ka ha na-emegharị ahụ kwa mgbe kwa mgbe, makana ọ na-enye aka imezi ahụ.
content_1061	Ọ sị na nke kachasị mkpa bụ ka onye ahụ ṅụọ ọgwụ ya dịka o kwesịrị, rie ezigbo nri dosa aka ya na onwe ya ọcha ma megharịa ahụ nke ọma.
content_1061	Na onye ọbụla na-agbaso usoro a ga-enwe ezi ahụike nke na-agaghị egosi na o nwere ọrịa HIV.
content_1061	Akụkọ ga-amasị gị:
content_1061	West Ham ejirila 'hammer' kpọọ Chelsea ntu n'isi
content_1061	E weghachịtala osisi si n'akwa Jesus dinara n'ime ya
content_1061	Otu onye anwụọla na mwakpo dara na London Bridge
content_1061	Ihe nkiri ga-amasị gị:
content_1062	Ụra
content_1062	Ọ bụrụ na ị rọrọ nrọ ọjọọ n'abalị foro taa, o nwere ike ịbụ ezigbo ihe.
content_1062	Nke a bụ makana ndị nchọpụta ekwuola na nrọ ọjọọ na-eme ka ụjọ belata n'ahụ gị mgbe ị tetara n'ụra.
content_1062	Lee steeti kacha nwee ọrịa HIV na Naịjirịa
content_1062	Mkpamkpa Iba Lasa ataala isi mmadụ anọ
content_1062	Ndị nchọputa a nọ na mba Swizaland na Amerịka nyochara etu ụbụrụ mmadụ si anabata nrọ dị iche iche.
content_1062	Ha chọpụtara na nrọ ọjọ na-akwalite etu ụbụrụ mmadụ si anabata ihe ụjọ ma onye ahụ mụrụ anya.
content_1062	Mana ha chọpụtara na nrọ na-eyi oke egwu a kpọrọ "nightmares" na Bekee, na-emetụta mmadụ n'ụzọ na-adịghị mma.
content_1062	Dọkita na-ahụ maka ụbụrụ na mahadum nke Geneva, Mahadum nke ụlọọgwụ Geneva dị na Swizaland nakwa mahadum Wisconsin dị n'Amerịka, na-ekwu na e nwereike iji nrọ gwọọ ọrịa nchekasị.
content_1062	Nrọ ga-akwado gị maka ihe ụjọ na-eme n'ụwa
content_1062	Nchọpụta a gụnyere ịma ma nrọ maọbụ oke ajọ nrọ enwere uru ọ baara mmadụ ma ncha.
content_1062	Mpụtara ya, nke e tinyere na ngalaba 'Human Brain Mapping' gosiri na ajọ nrọ na-enyere ndị mmadụ aka ka ha nabata ihe ụjọ na-eme na ndụ ha.
content_1062	Ka ajọ nrọ na-abawanye, ka ikike ibelata ụjọ na-abawanye n'akụkụ ụbụrụ na-ahazi etu mmadụ si anabata ụjọ.
content_1062	Nke a gosiri na nrọ ọjọọ na-akwado ndị na-arọ ya maka etu esi agbanarị ụjọ ma ha teta n'ụra.
content_1062	Mana nrọ ahụ jiri oke ajọ ụjọ bịa, o nwereike imebi ihe na ndụ mmadụ dịka Lampros Perogamvros onye nchọpụta na mahadum Geneva si kwuputa.
content_1062	Akụkọ ndị ga-amasị gị:
content_1062	Kpọwazịkwaanụ Davido "Ichie"
content_1062	West Ham ejirila 'hammer' kpọọ Chelsea ntu n'isi
content_1062	E weghachịtala osisi si n'akwa Jesus dinara n'ime ya
content_1062	Ihe nkiri a ga-amasị gị:
content_1063	Pierre Emerick Aubameyang na onye otu ya
content_1063	O rubeghi abalị abụọ kemgbe ndị isi Arsenal chụrụ onye nkuzi ha bụ Unai Emery mana ha ka jikwa ka ha ji.
content_1063	Nke a pụtara ihe taa dịka ha na otu Norwich City gbara onwe ha onye laba onye laba mgbe ha zutere.
content_1063	Nkata ekpudola Arsenal
content_1063	Arachaala Arsenal ka ofe nkupu
content_1063	Pukki nke Norwich City pịawara goolu mbụ na nkeji 21 nke Aubameyang nke Arsenal sara ya na nkeji 29.
content_1063	Cantwell nyekwara goolu ọzọ na nkeji 45+2 nke pụtara na Norwich city nọ Arsenal n'ihu na ngwụcha agba nke mbụ.
content_1063	Arsenal asụọla Napoli akwụ n'Emirates
content_1063	Ekwe ndị Lyon akụọla Arsenal n'isi
content_1063	Aubameyang gbara penariti nke onye nche otu Norwich chetara na mbido agba nke abụọ.
content_1063	Ogbu opi kwukwara ka agbagharia ya bụ penarịti nke ghọrọla goolu nke abụo nyere ndị Arsenal.
content_1063	Arsenal nwara ike ha ị meri ya bụ asọmpị mana ọ mịtaghị mkpụrụ.
content_1063	Ha ga-ezute otu Brighton n'ụbọchị Tọzde ebe Norwich City ga-ezute otu Southampton.
content_1064	Anthony Martial
content_1064	Ọ dịka ọ bụ otu ekwe na-akụrụ otu Arsenal nakwa ogbo ha ndị Manchester egwu.
content_1064	Ọ bụ n'ihi etu ha si jiri ọkpụ goolu abụọ gbaa onye laba onye laba mgbe ha zutere otu Aston Villa.
content_1064	Ọkpụkpụ agbadola Manchester United n'olu na Bournemouth
content_1064	Manchester United emewela ụwa 'shut up'
content_1064	Agba nke mbụ agachaghịrị otu Man Utd ọfụma dịka Grealish nke Aston Villa nyere ọkpụ mbụ na nkeji 11.
content_1064	Man Utd nwara ịchụkwite ha mana ọ rara ha ahụ rue na ngwucha agba nke mbụ mgbe Heaton pịanyere goolu mbụ ha na nkeji 42.
content_1064	David de Gea bụ aka gọm na-azọ Man United ndụ
content_1064	Manchester United bụ igwe kachasị ebiri bọọlụ ego
content_1064	Lindelof gbanyere ọkpụ Man Utd abụọ na nkeji 64 mana aṅụrị ha anọteghi aka dịka Mings saghachiri ha ọkpụ ọzọ na nkeji 66.
content_1064	Man Utd malitere ịgba mbọ nakwa ịgbochi Aston Villa ịnye goolu ọzọ mana o nweghi ọkpụ goolu si na ya pụta.
content_1064	Aston Villa ka ritere otu 'point' n'agbanyeghị na ha gbara onwe ha onye laba onye laba.
content_1064	Dịka ụfọdụ otu egwu bọọlụ na-achụ ndị nkuzi ha, anya ndị mmadụ dị zị n'ahụ Ole Gunner Solskjaer ugbua.
content_1064	Akụkọ ga-amasị gị
content_1064	Emery alaala mana ihe ji Arsenal ka jisi ha ike
content_1064	Kpọwazịkwaanụ Davido "Ichie"
content_1065	Umuahia n'Abia
content_1065	Okezie Ikpeazụ, Gọvanọ Abịa steeti, ezigala aha ndị ọ họpụtara maka ịlekọta okpuruọchịchị obodo anya n'ụlọomeiwu steeti ahụ.
content_1065	Nke a pụtara na Abia steeti enweghị ndị isioche ọkpụrụọchịchị obodo nke ndị steeti ahụ ji ntuliaka họpụta.
content_1065	Akụkọ ndị dị mkpa n'ịchafụ
content_1065	Okezie Ikpeazu o ji ndị ọrụ gọọmentị Abia state ụgwọ akwụ akwụ?
content_1065	Ikpeazu achụọla ndị isioche 'local government' ọsọ
content_1065	Ikpeazu chụrụ ndịisioche nke mbu tupu ọ họrọ ndị nke ọhụrụ a.
content_1065	Odeakwụkwọ mgbasa ozi Ikpeazu bụ Onyebuchi Ememanka gwara BBC Igbo kwuru na Abia steeti enweghi ego ha ji ahazi ntuliaka okpuru ọchịchị.
content_1065	Ememanka kwuru sị: "N'ezie, ị so usoro ntuliaka họpụta ndị isioche okpụrụọchịchị dị mkpa, mana ọ bụghị ihe mbụ chere anyị n'ihu ugbua".
content_1065	Umuahia
content_1065	Agwa a abụghị naanị n'Abia steeti ka ọ tọrọ.
content_1065	Imo steeti n'onwe ha nwere nke ha kpọrọ "Interim Committee" bụ nke nwere onyeisioche na-elekota ha.
content_1065	Ọnụ na-ekwuru gọvanọ Imo kwuru na gọmenti Imo steeti ehibela kọmiti ga-ahazị ntuliaka maka ndị ọzọ ga-abanye n'ọchịchị mgbe adịghị anya.
content_1065	Owerri
content_1065	N'Anambra steeti, ha nwekwara nke ha kpọrọ "Caretaker Committee" bụ nke ha na-emegharị ọnwa atọ ọbụla.
content_1065	Ọnye ọchịchị ọbụla na-eme nke ọma nwere ike ịrụrụ gawa, mana a ga-ewepụ onye ọbụla na anaghị eme nke ọma.
content_1065	Ndị Enugwu steeti nwere ndị "Caretakers" kemgbe afọ abụọ ugbua.
content_1065	Enugwu
content_1065	Mana ha kwuburu na ha kwesiri ịme ntuliaka maka ndị isioche okpuruọchịchị na Disemba a, mana nke ahụ agataghịzị.
content_1065	Ndị mmadụ nwere olileanya na ha ga-eme ya bụ ntulika n'afọ ọzọ.
content_1065	Abakaliki
content_1065	Naanị Ebonyi steeti nwere ndị isioche okpuruọchịchị ahọpụtara site na ntuliaka.
content_1065	Ọchịchị ndị a ahọpụtara kemgbe 2017 ga-ebi na 2020 bụ mgbe ha ga-eme ntuliaka ọzọ.
content_1065	Mana iwu ọhụrụ e hibere na steeti ahụ kwuru na ọ bụ naani afọ abụọ ka ndị isioche okpuruọchịchị obodo ga na anọzị bido n'afọ ọzọ.
content_1065	Ihe iwu kwuru
content_1065	Malachy Ugwummadu onye ọkaiwu
content_1065	Onye okaiwu aha ya bụ Malachy Ugwummadụ gwara BBC Igbo na gọvanọ ọbụla na-esoghị usoro iwu kwuru eme nhọpụta na-ada iwu Naịjirịa.
content_1065	Ugwummadụ bụ onye sị na iwu a dị na sekshon 7 sọb seksho 1 nke akwụkwọ iwu Naịjirịa.
content_1065	Ọ sị na ọ bụ amaghị ihe ndị mmadụ mere ha jị gba nkịtị ka ụdị ihe ahụ na-eme.
content_1065	Ọ kwetakwara na gọọmenti etiti na-akwụnye ụgwọ na akpa ndị okpuruọchịchị na ahopụtaghị nke ọma na-adakwa ya bụ iwu n'otu aka ahụ.
content_1065	Akụkọ ga-amasị gị
content_1065	Uru ịrọ ajọ nrọ bara gị
content_1065	E weghachịtala osisi si n'akwa Jesus dinara n'ime ya
content_1065	Gịnị ka ị nụrụ maka Mbonu Ojike?
content_1065	Ihe nkiri ga-amasị gị:
content_1066	Mourinho
content_1066	Mourinho
content_1066	Ndi Igbo na-ekwu na nwata bulie nna ya elu, ọgọdọ ayọchie ya anya,
content_1066	Mana Ole Gunnar Solksjaer gwara Jose Mourinho n'abalị Wenezde na nke a abụghị oge niile.
content_1066	Ụmụ Manchester United ji ọkpụ goolu atọ a satara otu wee dulaa ndị otu Mourinho bụ Tottenham Hotspur.
content_1066	Manchester United so Arsenal alọ ka Ọgbọnọ
content_1066	Ụwa niile ahụla ọtọ Man Utd taa
content_1066	Ọkpụkpụ agbadola Manchester United n'olu na Bournemouth
content_1066	Nke a bụ nke mbụ a na-emeri Mourinho kamgbe ọ weghaara ọkwa onye nkuzi bọọlụ ndị Tottenham izu uka abụọ gara aga.
content_1066	Cheta na Mourinho bụbu onye nkuzi ndị Man Utd tupu a chụọ ya n'afọ gara aga were Solksjaer nọchie anya ya.
content_1066	Rashford nyere goolu abụọ Man Utd ji merie
content_1066	Rashford bụ onye nyetere goolu abụọ Man Utd ji merie n'asọmpi ahụ.
content_1066	N'aka nke ọzọ, Dele Ali nyeteere Tottenham otu mkpụrụ goolu ha ji gbaa aka ahịa.
content_1066	Mmeri a buliri Man Utd n'ọkwa ndị nke isii na tebulu 'English Premier League'.
content_1066	N'asọmpi ndị ọzọ, Chelse jikwa ọkpụ goolu abụọ a satara otu wee merie Aston Villa.
content_1066	Tammy Abraham na Mason Mount bụ ndị nyere ha mmeri a.
content_1066	Chelsea nọzị n'ọkwa ndị nke anọ ugbua.
content_1066	Jamie Vardy na James Maddison nyere goolu abụọ ndị Leicester City ji merie Watford.
content_1066	Ebe Liverpool na agwọ ndị Everton ịba na Anfield.
content_1066	Asọmpi ha ka na-aga n'ihu ugbua mana Liverpool ji ọkpụ goolu a satara abụọ emeri.
content_1066	Akụkọ ndị ọzọ ga-amasị gị:
content_1066	Ipob Anambra clash: Gọọmenti Anambra agbala nkịtị ka ọsọ ka na-agba n'Oraifite
content_1066	EFCC akpụpụla Mama Boko Haram ụlọikpe
content_1066	Ihe nkiri ga-amasị gị:
content_1067	Ụlọahịa a gbachiri agbachi
content_1067	Ụlọahịa ụmụ Naịjirịa a gbachiri agbachi na Ghana n'ọgbaaghara dapụtara n'ọnwa Nọvemba
content_1067	Kamgbe Mọnde, abalị atọ nke ọnwa Disemba, ka ụmụ Naịjirịa na-azụ ahịa na Ghana nọ na gbagharịa ọzọ.
content_1067	Akụkọ kwuru na ọtụtụ n'ime ha akpọpebeghi ụlọ ahịa ha kamgbe Monde n'ihi na ụmụokorobịa Ghana ji igodo gbachie ha niile.
content_1067	Ndị amaghị ndị ha bụ kpochiri ọdọahịa ụmụ Najiria na Ghana
content_1067	Ndị Ghana a na-achụpụ ụmụ Igbo na-ere ahịa na be ha?
content_1067	Nwaanyị Igbo akwụọla ụdọ na Ghana
content_1067	Ekene Mmadugha, otu onye Naịjirịa nọ na Ghana azụ ahịa gwara BBC Igbo na ya bụ ihe na-akawanye njọ.
content_1067	N'okwu ya: "Izuuka abụọ gara aga ka ndị isi ahịa gwara anyị na ha nyere anyị otu izuuka ka anyị kwara laa."
content_1067	"Anyị kọsaara ndị uweojii maka nke a mana onweghị ihe ha mere."
content_1067	"Mgbe anyị pụtara n'ụbọchị Monde, anyị hụrụ na ụlọahịa anyị niile gbachiri agbachi."
content_1067	"Ụfọdụ gara kụwaa igodo e ji gbachie ụlọahịa ha, nke a mere ka ọgbaaghara daa."
content_1067	Ụfọdụ ziteere BBC Igbo ihe onyonyoo na-egosi ebe ụfọdụ ụmụ Naịjirịa na-akụpụ igodo e ji gbachie ụlọọahịa ha.
content_1067	Ka ọ dị ugbua amabeghi ma o nwere onye merụrụ ahụ na ya bụ ọgbaaghara.
content_1067	Gịnị na-ese?
content_1067	E nwere iwu mba Ghana nke gbochiri ndị mbịarambịara ire ahịa n'aka n'aka n'ala ha bụ nke a kpọrọ 'retail' na bekee.
content_1067	Aha iwu a bụ 'Ghana Investment Promotion Act' nke afọ 2013.
content_1067	Iwu a kwukwara na onye mbịarambịara chọrọ imepe ahịa na Ghana ga-etinye ihr ruru otu nde dọla ($1m) n'ahịa ahụ.
content_1067	Mana ndị obodo na-ekwu na ụmụ Naiịjrịa nọ be ha azụ ahịa ejizughi otu nde dọla azụ ahịa.
content_1067	Ya mere ha ji chọọ ka ha niile kwara laa.
content_1067	Gịnị ka gọọmentị na-ekwu?
content_1067	Abike Dabiri katọrọ mmechi ọdụ ahịa ụmụ Naịjirịa na Ghana
content_1067	Gọọmentị Naịjirịa katọrọ ya bụ mmechị ọdụ ahịa ụmụ Naịjirịa na Ghana.
content_1067	Abike Dabiri, bụ onye na-ahụ maka ụmụ Naịjirịa bị na mba ofesi kwuru na ya bụ ihe jọgburu onwe ya.
content_1067	Mana ọ rịọrọ ka onye ọbụla ghara imebi ihe maọbụ gaa ọgụ n'ihi na gọọmentị na-eleba anya n'okwu ahụ.
content_1067	Mịnịsta Ghana na-ahụ maka azụmahịa na mmepụta ngwaahịa bụ Alan Kyerematen
content_1067	N'aka nke ọzọ, gọọmentị Ghana ekwubeghị ihe ọbụla.
content_1067	BBC gbara mbọ ịkpọtụrụ Mịnịsta Ghana na-ahụ maka ahịa bụ Alan Kyerematen.
content_1067	BBC gbakwara mbọ ịkpọtụrụ onyeisi ndị uweojii na Ghana bụ David Asante-Apeatu.
content_1067	Mana mbọ ndị a amịtaghị mkpụrụ n'ihi na ozi e zigara n'akara 'e-mail' ha lọghachiri azụ.
content_1067	Akụkọ ndị ọzọ ga-amasị gị:
content_1067	Ipob Anambra clash: Gọọmenti Anambra agbala nkịtị ka ọsọ ka na-agba n'Oraifite
content_1067	EFCC akpụpụla Aisha Wakil ụlọikpe
content_1067	'I nwetela Tax Identification Number' gị?
content_1067	Ihe nkiri ga-amasị gị:
content_1068	N'ikpeazu, Sowore enwerela onwe ya n'aka ndị DSS
content_1068	Ọbụ na mgbede Tọzde ka Sowore na Bakare nweere onwe ha.
content_1068	Omoyele Sowore enwerela onwe ya.
content_1068	Sowore, onye nwe ụlọọrụ ntaakụkọ Sahara Reporters anọọla n'aka ndị uweojii nzuzo bụ DSS ihe karịrị ọnwa anọ.
content_1068	A tọhapụrụ ya na Olawale Bakare na mgbede Tọzde.
content_1068	Ụlọikpe enyela iwu ka atọhapụ Omoyele Sowore
content_1068	Ụlọikpe sị ka a tọhapụ Sowore
content_1068	Sowore bịa zara ọnụ ya maka ntọghapụ n'October 4 - Ụlọikpe
content_1068	Nke a mere dịka Ụlọikpe dị n'Abuja nyere iwu n'ehihie Tọzde ka ndị DSS were ọso were ije tọhapụ ya.
content_1068	Ọkaikpe Ijeoma Ojukwu bụ onye nọ n'isi ikpe ahụ baara ndị DSS mba maka ijide Sowore na Bakare bụ ndị o nyere iwu ka atọhapụ.
content_1068	Ojukwu riri ndị SSS iwu otu narị puku Naịra (N100,000) maka nnupuisi ha.
content_1068	Ọbụ n'ọnwa Ọgọst a ka ndị DSS nwuchiri Sowore na Bakare n'ihi ngagharịiwe 'Revolution Now' ha na-ahazi.
content_1068	Igando Fire: Ọkụ ataala isi mmadụ abụọ gara ka ụkọchukwu saa ha ahụ na mmiri
content_1068	Ọkụ na-agba n'okpuru ogwe mmiri ahụ
content_1068	Ọkụ si na okporo mmanụ agbịdị agbagbuola mmadụ abụọ soro ụkọchukwu ụka ekpere  gaa isa ahụ na mmiri  n'Igando dị na Legọs 'ụtụtụ Tọọzde.
content_1068	Ndị nọ ebe ihe mere gwara BBC na otu ụkọchukwu ụka ekpere a kpọghị aha ya duru mmadụ abụọ ị ga saa ha ahụ n'iji mezuo ekpere ọ na-ekpere ha oge ya bụ ọdachị dapụtara.
content_1068	"Ndị nọ nso n'isi ụtụtụ ahụ gwara ụkọchukwu ahụ ka ha ghara ị ga na mmiri ahụ n'ihi na ndị ohi mmanụ kpara mkpamkpa n'abalị."
content_1068	"Mana ọ kwuru na nke a bụ nke atọ o kwesịrị ha eme ya  iji gbochie ọdachi ịbịagide ndị bịara ịnara ekpere."
content_1068	"Ngwangwa otu n'ime ha kpara ọkụ, ebe nillie nwuru ọkụ."
content_1068	Mmadụ abụọ ndị ahụ nwụnyụụ anya, ebe ụkọchukwu zọtara ndụ ya ma nọọ n'ụlọgwụ akpọghị aha ya enweta nleta maka nnukwu ọkụ gbara ya.
content_1068	Akụkọ na-akọwa na ọ bụ ndị mmadụ kupuru okporo mmanụ ahụ, mere ka mmanụ na-awụba na mmiri nọ nso ebe ahụ.
content_1068	Ọkụ agbagbuola Fada ụka Katọlik, a tọrọ ọzọ
content_1068	E menyụola ọkụ na-agba n'ọdọahịa dị na Yaba
content_1068	Lagos, obodo na-anaghị ehi ụra
content_1068	Akụkọ anyị nụrụ sị na ọ bụ otu ụkọchukwu na ndị otu ya gara ekpere isi ụtụtụ na mmiri dị n'akụkụ ebe ahụ, ji uriọkụ Bekee gafee ebe ahụ mere ka ọ bara ọkụ.
content_1068	Ndị bi n'ogbe ahụ sị na ndị ọkụ gbatagbata abịghị n'oge imenyụ ya bụ ọkụ, bụ nke mere ha jiri were aka ha menyụwa ya bụ ọkụ.
content_1068	Mana ka ọ dị ugbua, ndị ụlọorụ gbatagbata Lasema ebuputala ozu ahụ ma na-achọ ma e nwere ndị ọzọ ọkụ a metụtara.
content_1068	Ya bụ ọkụ ka na-agba n'ime ime ya bụ mmiri ebe ukwu agaghị agali.
content_1068	Ndị uweojii na onwe ha erutela ebe ahụ inyere aka
content_1068	Ụlọomeiwu ukwu akwadola bọjet 2020
content_1068	Ụlọ omeiwu ukwu akwadola akwụkwọ mkpata na mmefu nke Naịjirịa maka afọ 2020.
content_1068	Cheta na onyeisiala Muhammadu Buhari bugaara ha bọjet ahụ n'ọnwa Ọktoba.
content_1068	Ihe ise gbara ọkpụrụkpụ gbasara budget 2020
content_1068	Budget 2019: Buhari etinyela aka n'akwụkwọ
content_1068	Ihe Buhari depụtara gọọmentị ya ga-emefu bụ tarị Naịra iri na ụma atọ (N10.330,416,607).
content_1068	Mana ihe ndị omeiwu ukwu kwadoro bụ tarị naịra iri na ụma ise (N10.594,362,364).
content_1068	Ha kọwara na ọbụ ka ego wee zuo maka ọrụ dị mkpa gọọmentị ji n'aka,
content_1068	Gịnị ka nwaanyị a ji isi kote?
content_1068	Otu nwaanyị dị afọ iri abụọ na atọ na-azọ ndụ ya n'ụlọọgwụ ka a mụnyere ya ọkụ maka ịgba mmadụ akwụkwọ n'obodo Uttar Pradesh dị na mba India.
content_1068	E sunyere ya ọkụ ahụ oge ha jidere ya n'ụzọ ebe ọ na-aga n'ụlọikpe ịnụta ikpe gbasara ụmụnwoke abụọ o boro ebubo idina ya n'ike.
content_1068	A ga-achụ onye nchịkọta Everton?
content_1068	Kepu kepu si ọgbọ egwuregwu bọọlụ na-akọwa na e nwere ike ịchụpụ Marco Silva n'oche nchịkọta Everton.
content_1068	Ọ bụrụ na nke a mee, Silva ga-abụ onye nchịkọta nke anọ a na-achụ n'ime izu atọ a.
content_1068	Ndị Gọvanọ sị ka Buhari gbatara Allen Onyema ọsọ enyemaka
content_1068	Ndị gọvanọ ọwụwa-anyanwụ etinyela ọnụ n'okwu gbasara ebubo mmerụaka mba Amerịka na-ebo Allen Onyema bụ onye nwe ụgbọelu Air Peace.
content_1068	Ha kwuru na gọọmentị Naịjirịa anaghị agba ya mgba okpuru, ma kpọkuo Onyeisiala Muhammadu Buhari nakwa onye nnọchiteanya mba Amerịka na Naịjirịa ka o nyere ya aka.
content_1068	Aka m dị ọcha - Allen Onyema
content_1068	Ihe anyị ji kpọọ oku ka gọọmentị etiti mee Air Peace 'national carrier' - Anambra state Assembly
content_1068	Ha sị na ọnweghị ihe dị iche na ya bụ ihe mere Onyema maka na ụlọọrụ ọbụla na-eto eto na-enwe ọgbatauhie tupu o tozuo.
content_1068	Ndị Gọvanọ ahụ sị na ọnweghị ihe na-esere Onyema na gọmenti etiti na ha nụla ka ọ kelere ha maka inyere ya aka ịnwete asambodo ikike ruru ise maka ọrụ ya.
content_1068	Ha kwukwara na ọtụtụ na gọmenti Buharị akwadola Onyema n'ọrụ ya.
content_1068	Ndị Gọvanọ a rịọrọ onyeisiala Muhammadụ Buhari ka o biko jisike na-akwado Allen Onyema dịka o si eme.
content_1068	Mba Amerika boro Onyema ebubo i si azụụlọ bupu ego dị nde dollar iri abụọ ofesi maka ịgote ụgbọelu.
content_1068	Ụlọọrụ United State Department of Justice kpụpụrụ Onyema ụlọikpe ka ọ bịa zara ọnụ ya maka nke a.
content_1068	Onweghi ndị otu anyị a na-achọ achọ - Red Cross
content_1068	Ndị otu Red Cross ekwuola  na onweghị onye otu ha ọbụla a na-achọ achọ.
content_1068	Nke a na-abịa dịka ndị oyindụegwu bụ Islamic State kwuru na ha atọrọla ndị otu Red Cross abụọ.
content_1068	Ha kwukwara na ha tọọrọ ndị ụka Kraịst asatọ na ndị agha isii na mpaghara Borno steeti dị na Naịjirịa.
content_1068	Atọrọkwala ndị India
content_1068	Akụkọ si India na-apụta na-akọwa na a tọrọla ndị mba ha ruru mmadụ iri na asatọ na otu onye si mba Tọki, nso okeosimiri na Bonny dị na Naịjirịa n'ụbọchị Wenesde.
content_1068	N'egwuregwu,
content_1068	Chelsea ekweghi anụ 'kam' ka ha ji ọkpụ goolu abụọ a satara otu merie Aston Villa na be ha na Stamford Bridge.
content_1068	Ebe Ole Gunnar Solskjaer na-achịkọta Manchester United ekweghi ka ọgọdọ Jose Mourinho yọchie ya anya, ka ha jikwa goolu abụọ a satara otu merie.
content_1068	Gere akụkọ BBC Igbo n'otu nkeji:
content_1068	Ihe nkiri a ga-amasị gị:
content_1068	Akụkọ ga-amasị gị
content_1068	Ipob Anambra clash: Gọọmenti Anambra agbala nkịtị ka ọsọ ka na-agba n'Oraifite
content_1068	EFCC akpụpụla Mama Boko Haram ụlọikpe
content_1068	'I nwetela Tax Identification Number' gị?
content_1069	Akụkọ dị mkpa taa:
content_1069	Ụmụ Naijiria bi Spen enyeela Amaechi ọsọ
content_1069	Rotimi Amaechi
content_1069	Ụmụ afọ Naijiria no mba Spen kusuru mịnịsta na-ahụ maka njem bụ Rotimi Amaechi dịka ọ gara ọgbakọ mgbenwe ihu igwe  nke Bekeee kpọrọ 'Climate change'na mba ahụ.
content_1069	Amaechi onye gbara ama ihe mere na akara Twitter ya ụbọchị Fraide kwuru na ndị uweojii ala ahụ zọrọ ya tupu ndị ahụ nwe ike imerụ ya ahụ.
content_1069	'Ịwakpo ụlọikpe ịnwụchi Sowore bụ ihe ihere nye anyị na-akwado Buhari'
content_1069	Omoleye Sowore, onye nwe ụlọakụkọ 'Sahara Reporters' na ndị uweojii nzuzo Naijiri mere ndọndọkịrịdọ n'ụlọikpe tupu a nwụchigharịa ya
content_1069	Soshal Midia ewurula ọkụ dịka ihe onyonyo na-egosi etu ndị nzuzo Naijiria a kpọrọ "Department of State Security" (DSS) si nwụchigharịa Omoyele Sowore ọzọ n'ime ụlọikpe.
content_1069	Ndị dabatara n'ụlọikpe n'Abuja ụbọchị Fraide, ebe Sowore na-azara ọnụ ya maka ikpe gbasara ngagharịiwe 'Revolution Now' ọ haziri n'ọnwa Ọgọst, afọ 2019.
content_1069	Ngwangwa nke mere,ọkaikpe bilie gawara onwe ya, ọ ghọrọ egwu ndọndọkịrịdọ dịka (DSS) chọrọ iji ike kpụrụ Sowore.
content_1069	Nke a na-abịa na-erughị awa iri abụọ na-anọ e ji tọghapụ ya n'ụlọmkpọrọ ka ụlọikpe nyechara iwu ka a hapụ ya.
content_1069	N'ikpeazu, Sowore enwerela onwe ya n'aka ndị DSS
content_1069	Ụlọikpe enyela iwu ka atọhapụ Omoyele Sowore
content_1069	Sowore bịa zara ọnụ ya maka ntọghapụ n'October 4 - Ụlọikpe
content_1069	Ọtụtụ ndị nwere agba na Naijiria akọtọọla nnwụchi a ndị DSS nwụchirị Sowore.
content_1069	Obiageli Ezekwesili, onye bụbụ Mịnịsta agụmakwụkwọ kwuru na ya bụ ihe jọgburu onwe ya.
content_1069	Ọ dọrọ onyeisiala Muhammadu Buhari ka ọ ghara ikwe ka ihe ọbụla mee ya bụ nwa amadị.
content_1069	Ezekwesili kpọkukwara ụmụ Naịjirịa niile ka onye ọbụla bilie ọtọ ma katọọ ọchịchị aka ike Buhari
content_1069	Lee ihe ụmụ Naijiria na-ekwu:
content_1069	Otu onye ụlọomeiwu nta bụ Akin Alabi kwuru na ndị merụụ ụlọikpe, na ihe ha mere adabaghị.
content_1069	Otu onye ama dịka onye na-akwado onyeisiala Muhammadu Buhari bụ Kayode Ogundamisi kwuru na "iwakpo ụlọikpe bụ ihe ihere nye anyị bụ ndị na-akwado ọchịchị ya."
content_1069	Abdullahi Buhari si na DSS kemgbe ọchịchị Onyeisiala Buhari aghọọla ihe ihere:
content_1069	Mana onye ọkaiwu bụ Anthony Okah gwara BBC na o nweghị ihe ọjọọ dị na ịnwụchigharị mmadụ n'ime ụlọikpe ma ọ bụụ na o nwere ebubo ọhụrụ e wetara megide ya.
content_1069	Sowore pụtara ọzọ n'ụlọikpe
content_1069	Tupu DSS atọghapụ ya n'ụbọchị ise nke ọnwa Disemba 2019, Sowore nọrọ n'ụlọmkpọrọ ụbọchị 125.
content_1069	Mana ugbua a nwuchiela ya ọzọ ma maa ha ebubo ọzọ.
content_1069	Tupu ọgbaghara sitere na mbọ ndị DSS gbara ịnwụchị Sowore dara, Ọkaikpe Ijeoma Ojukwu sị na ọ bụ n'ụbọchị 11 nke ọnwa Febụwarị 2020 ka a ga-alachite maka ikpe Sowore.
content_1069	Onye ntaakukọ BBC sịkwa na Ọkaikpe gbara ọsọ mgbe ndị DSS wabatara ụlọikpe maka nwụchị Sowore.
content_1069	Gọọmenti Bayelsa si na ọ bụ nde N3.5 ka e zuru na ọbụghi nde N40
content_1069	Kọmishọna na-ahu maka mgbasa ozi na Bayelsa Steeti bụ Daniel Iworiso-Markson gwara BBC na Kọmishọna ndị uweojii nke steeti ahụ enyela iwu ka a nwuchie ndị uweojii nọ nche n'ụlọ Gọomentị steeti ahụ mgbe ezuru nde Naira atọ na ọma.
content_1069	Ihe ị kwesiri ma maka ntuliaka Kogi na Bayelsa Steeti
content_1069	David Lyon nke APC emeriela PDP n'okpuru ọchịchị 6 n'ime 8 dị na Bayelsa steeti
content_1069	Mazi Iworiso-Markson kọwara na ndị ohi banyere n'ụlọọrụ osote onye na-ahụ maka ndị ọrụ steeti ahu were zuru ya bụ ego .
content_1069	Ọ gwara BBC na ndị ohi ahu gbakara igbe ego were zụrụ ego ahụ n'abalị Tuzde.
content_1069	Ndị ojiegbe egbuola 'DPO' na ndị uweojii atọ ọzọ na Bayelsa
content_1069	Obodo Brass abanyela oriri n'elu Whale
content_1069	Dịka o di ugbụ a, ha na eche ka ndị uweojii gwa ha ihe ha chọpụtara.
content_1069	Akụko ga-amasị gị
content_1069	'Ịwakpo ụlọikpe ịnwụchi Sowore bụ ihe ihere nye anyị na-akwado Buhari'
content_1069	Mkpọrọ afọ 12 a tụrụ Kalu gosiri na ịgbaba APC abụghị ịgbanarị ikpe - Rotimi Jacobs
content_1069	N'ikpeazu, Sowore enwerela onwe ya n'aka ndị DSS
content_1069	Wizkid,Orji Uzo Kalu na Cardi-B so na ndị wuru ewu n'izu a
content_1069	Nna Mazi Nnamdi Kanu alaala mmụọ
content_1069	Nnamdi Kanu
content_1069	Onye eze obodo Afaraukwu, Ụmụahịa, bụ Israel Kanu, onye bụkwa nna onyeisi ndi otu Ipob bụ Mazị Nnamdi Kanu, alaala mmụọ.
content_1069	Nwanne Mazị Kanu bụ Emmanuel gwara BBC Igbo n'ekwentị na ọbụ eziokwu na ndị ichie obodo Afaraukwu amaala ọkwa maka ọnwụ nna ya.
content_1069	Ihe iri ị kwesịrị ịma maka etu Nnamdi Kanu si gbanahụ ndịagha Naijirịa
content_1069	Nnamdị Kanu ọ ga-alọta lie nne ya?
content_1069	O kwukwara na ozi ọbụla gbasara ọnwụ ya bụ n'ọnụ ndị ichie Afaraukwu ka ọ ga-esi apụta.
content_1069	Nke a na-abịa dịka orubeghị ọnwa atọ nne ya bụ Ugoeze Nnenne Kanu nwụchara.
content_1069	A mabeghị ọkwa etu a ga-esi lie ha.
content_1069	"Knockout" agbakapụla nwatakịrị aka n'Ebonyi
content_1069	Ọnụ na-ekwuru ndị uweojii n'Ebonyi steeti bụ Loveth Odah akọwaala ka aka nwata akwụkwọ sị laa ebe ọ na-agba egbe cham eji "knockout" mara.
content_1069	Odah sị na ya bụ egbe cham merukwara ụmụakwụkwọ atọ ndị ọzọ nọ nso ahụ.
content_1069	Ihe mberede mere n'Enugu ataala isi 15
content_1069	Ndị ọkụ gaasị gbagburu n'Abịa agbalitela
content_1069	Ụzọ Onyeama n'Enugwu bụzi aga aga
content_1069	O kwuru na ya bụ nwata akwụkwọ aha ya bụ Chibuike Chukwu gbara afọ iri na ise (15) nọ na SS 11 n'ụlọakwụkwọ Glory Land High School dị n'Azugwu, Ebonyi steet atụnyela akaekpe ya na ya bụ ọdachi.
content_1069	Odah sị na Chibuike na ndị ọzọ ometutara na-anata ọgwụgwọ n'ụlọọgwụ ugbua.
content_1069	Ọ gosikwara nwute ka ya bụ ihe sị mee ma na-adọkwa ụmụaka aka na ntị ka ha chaara egbe cham ahụ maka ọdachị dị otu a.
content_1069	Odah kọwara na 'ndị ọrụ anyị ga-ejizi ndị ọkụekwe ka ha gagharịa n'ime obodo ịkọwara ndị mmadụ na iwu megidere ịgba "knockout" n'Ebonyi steeti".
content_1069	Ọ sị na onye obula e jidere na ha ga-ata ya ahụhụ rubere ya dịka iwu kwuru,
content_1069	O kwukwara na nke abụghị mbu ụdị ihe a na-eme na steeti ahụ na-arịọ nne na nna ka ha nye aka dụọ ụmụ ha ọdụ.
content_1069	Okwu ụmụ Naịjirịa a chụpụrụ na Kroeshia
content_1069	Abike Dabiri-Erewa bụ onyeisioche ngalaba na-anọchite anya ndị Naịjiria bi na mba ofesi, ekwuola na o zigarala minista na-ahụ maka mmekọrịta Naịjirịa na mba ndị ọzọ ozi, maka ụmụaka Naịjirịa abụọ e si mba Kroeshia chụlata.
content_1069	Abike kwuru na n'agbanyeghi na Naịjiria enweghi ụlọọrụ nnọchiteanya na mba ahụ, na ha na-etinye anya n'ihe gbasara mmadụ abụọ a gara ịnọchiteanya mahadum FUTO n'asọmpi.
content_1069	Okwu Orji Uzor Kalu
content_1069	Otu Socio-Economic Rights and Accountability Project (SERAP) etinyela ọnụ na mkpọrọ a tụrụ Orji Uzor Kalu.
content_1069	SERAP sị na ya bụ ikpe kwụ ọtọ ka sịga ma sị na Kalu nwere ohere ịga ụlọikpe nke Ukwu chọọ mkpegharị.
content_1069	Ndị uweojii gburu mmadụ anọ n'India
content_1069	Ụmụnwaanyị na ụmụnwoke so mee ngagharịiwe n'obodo Hyderabad dị n'India
content_1069	Ndị uweojii agbagbuola ụmụnwoke anọ a na-enyo na ha gburu otu nwaanyị ka ha dinachara ya n'ike, na mba India.
content_1069	Ndị uweojii kwuru na ha gbara ndị ahụ egbe ka ha nwara izuru egbe ha wee gbalaga n'ụlọmkpọrọ ebe ha nwuchiri ha.
content_1069	Aka akparala gọvanọ Nairobi, Kenya
content_1069	Ọ na-amasịkarị Sonko ike ekike dịka ndị otiegwu ọgbara ọhụrụ
content_1069	Ndị uweojii mba Kenya anwụchiela gọvanọ Nairobi bụ Mike Sonko n'ihi ebubo nrụrụaka na ihe ndị ọzọ.
content_1069	O teela aka a malitere inyo Sonko enyo n'ihi nrụrụaka mana n'ụbọchị Fraịdee ka aka kpaara ya bụ ezekudele.
content_1069	Okwu 'nchụpụ' Trump
content_1069	Pelosi na ụmụ na ụmụ ụmu ndị Omeiwu
content_1069	Ka anyị bata ofesi ebe Nancy Pelosi bụ onyeisi n'ụlọomeiwu mba Amerika nyere Kọmitii na-ahụ maka ikpe iwu ka ha malite ịdepụta njọ Donald Trump nke ha ga-eji chụtuo ya n'ọkwa.
content_1069	Onyeisiala Trump bụ onyeisiala mba Amerịka nke atọ ga-enwete onwe ya n'udị ọnọdụ ahụ, sị na ya nwe mmeri.
content_1069	Everton chụrụ onye nchịkọta ha tinye onye ọzọ
content_1069	Everton achụọla onye nchịkọta ha bụ Marco Silva ọsọ mgbada, na-erughi afọ abụọ o bidochara ọrụ, maka ọnyụpa otu ha na-agba na Premier League.
content_1069	Duncan Ferguson gbabuuru Everton bọọlụ arigorola n'oche dịka onye ga na-achịkọta otu ahụ tupu ha akpọta onye ọzọ.
content_1069	Nke a na-abịa dịka ndị mmadụ na-ajụ ajụjụ na-asị 'onye ga-anọchi Marco Silva'? bụ onye nchịkọta otu Everton a chụrụ n'ọrụ ụnyaahụ.
content_1069	Ebe ike kwụrụ ọtọ gwụ ndị na-akwado Arsenal ka Brighton ji ọkpụ abụọ a satara otu merie ha n'Emirates.
content_1069	Brendan Rodgers ebinyela aka n'akwụkwọ na Leicester
content_1069	Brendan Rodgers ga-anọgide Leicester City ruo 2025
content_1069	Onye nkuzi bọọlụ ndị Leicester City bụ Brendan Rodgers ebinyela aka n'akwụkwọ ịnọgide n'otu egwuregwu ahụ.
content_1069	Kepukepu na-efegharịbu na Rodgers nwere ike ịga sonyere ndị otu egwu Arsenal bụ ndị chụrụ onye nkuzi ha Unai Emery izuuka abụọ gara aga.
content_1069	Ka ọ dị ugbua, Rodgers ga-anọ na Leicester City ruo afọ 2025.
content_1069	Akụkọ ga-amasị gị
content_1069	N'ikpeazu, Sowore e nwerela onwe ya n'aka ndị DSS
content_1069	Gịnị na-esere ụmụ Naịjirịa na ndị Ghana ọzọ?
content_1069	Ipob Anambra clash: Gọọmentị Anambra agbala nkịtị ka ọsọ ka na-agba n'Oraifite
content_1070	Reinhard Boonke bụ aha ama ama na Naịjirịa maka ọru ya n'igbasa ozi nke Kraist.
content_1070	Ndị ofufe nke Kraist nọ n'ụju dịka ha nụrụ na Reinhard Bonnke anwụọla.
content_1070	Nke a na abịa dịka nwunye ya bụ Anni Bonnke kwuputara ya na 'Facebook'.
content_1070	Bonnke gbara afọ iri asaa na itolu tupu ọ laa mụọ.
content_1070	Ọ lụru nwunye ya n'afọ 1964 ma ha mụtakwara ụmụ atọ na ụmụụmụ asatọ.
content_1070	O bidoro mgbasa ozi nke Kraist n'afọ 1967 na Lesotho.
content_1070	Ọ bụ n'afọ 2017 ka Reinhard Bonnke mere mgbasa oziọma nke Kraist a na-akpọ 'Christ for All Nations' nke ikpeazu na Naijirịa.
content_1070	Dịka ụlo mgbasa ozi CBN siri kọwa na Bonnke nyefere ọchịchị mgbasa ozi ya n'aka Daniel Kolenda maka ahuisike.
content_1070	Otutu ndị ndu na ndị ofufe nke Kraist uwa niile gosipụtara iri ụjụ ha, lee ihe ụfọdụ n'ime ha kwuru
content_1070	N'Akụkọ ọzọ
content_1070	ụlọọgwụ Dews of Hope dị n'Owere
content_1070	Gọọmenti etiti anapụla Paschal Obi bụ bụ onye odeakwụkwọ Rochas Okorocha ụlọọgwụ ya akpọrọ "Dews of Hope Hospital".
content_1070	Ngalaba EFCC dere n'akara Twitter ha na ọ bụ Ọkaikpe T.G Ringin nyere iwu ịnapụ ụlọ ọgwụ a n'Owere ụnyaahụ.
content_1070	Ọkaikpe Ringim nyere iwu a n'Ụlọikpe Ukwu nke dị n'Owere dịka Ọkaikpe A.T Mohammed nyeburu iwu n'ụbọchị nke 22 nke ọnwa Ọgọstụ ka gọọmentị jide ya bụ ụlọ ọgwụ nwamgbenta.
content_1070	EFCC si na nke a bịara dịka ha na-enyobu na ego gọọmneti Imo bara na ya bụ ụlọ ọgwụ.
content_1070	Maazị Obi bu onye nwe ya bu ụlọ ọgwụ bụ bụ onye odeakwụkwọ Rochas Okorocha mgbe ọ bụ aka na-achị Imo steeti.
content_1070	Akara ntụ-ntụ
content_1070	Abike Dabiri-Erewa agbaruọla ihe maka mwakpo Amaechi
content_1070	Abike Dabiri-Erewa
content_1070	Onyeisi ngalaba na-ahụ maka ọdịnamma ndị Naịjirịa nọ mba ofesi bụ Abike Dabiri-Erewa agbaruọla ihu maka mwakpo awakporo Minista na-ahụ maka Njem bu Chibuike Amaechi.
content_1070	Odoziakụ Dabiri-Erewa kelere ndị uweojii Spain maka mbo ha gbara ichekwa ndụ Maazi Amaechi ma rịọ ndị Naịjirịa bi ofesi ka ha were ezi agwa n'aga
content_1070	Akara ntụ-ntụ
content_1070	N'Ofesi,
content_1070	Mba Saudi Arebiya akatọọla mpka mkpa onye agha agha ha kpara na mba Amerịka ụnyaahụ
content_1070	Mohammed Saeed Alshamrani gbagburu mmadụ atọ ma merụọ mmadụ asaa ọzọ ahụ n'ọdọ ndị agha mmiri Amerịka dị na obodo Pensacola tupu o gbuo onwe ya
content_1070	Akara ntụ-ntụ
content_1070	N'egwuregwu
content_1070	Otu egwu bọọlụ Chelsea wkuola na ngalaba na-elekọta egwuregwu bọọlụ bụ Fifa emeghị ha ọfụma n'ịmachi ha igote maọbụ ree mmadụ.
content_1070	H asị na Fifa nyere otu Machester City ohere isi tụọ mgbere agbanyeghị na ọ iwu ha abụo dara di ka onwe ha.
content_1070	Akara ntụ-ntụ
content_1070	Rotimi Amechi
content_1070	Rotimi Amechi minista na ahụ maka njem
content_1070	Otu Indigenous Peoples of Biafra (Ipob) nke Nnamdi Kanu bụ onyeisi ha ekwuola na ọ bụ ha wakporo Minista Njem bụ Chibuike Amaechi n'obodo Madrid di na Spain.
content_1070	Ipob sị na ọ bụ ndị otu ha nọ na Spain Kpara mkpa mkpa ma kwukwa na ọ bụ ihe ga-echere ndị nọ n'ọchịchị na Naịjirịa ebe ọbụla a hụrụ ha.
content_1070	'Nnamdi Kanu na Ipob ga-arịọrịrị Ekweremadu mgbaghara'
content_1070	'Ihe mere Ekweremadu bụ ịdọ ndị osu imi aka na ntị'
content_1070	Onye binyere aka n'akwụkwọ mgasaozi bu okwu bụ onye ama dịka Emma Powerful bụ ọnụ na-ekwuru otu ahụ.
content_1070	Ọ sị na ọ bụ Maazị Kanu nyere ha ikike ịkpa agwa ha kpara.
content_1070	Cheta na Minista Amaechi dere n'akara Twitter ya na ndị ọ sị bụ ndị Naịjirịa mere ka ha wakpo ya na Spen mana ndị uweojii gbochiri ha.
content_1070	Ihe a mere Amaechi yiri ihe ndị Ipob mere onye bụbụ osote onyeisi Sineti bu Ike Ekweremadu na maba Jamanị.
content_1070	Gọọmentị Naịjirịa machiri Ipob na Naịjirịa ma kpọọ ha otu na-eyi ndụ egwu.
content_1070	Nnamdị Kanu n'onwe ya no n'ihu ikpe maka ebubo na o chọrọ itisa Naịjirịa tupu ọ gba ọsọ.
content_1070	NBA sị ka onyeisi DSS rituo n'ọkwa
content_1070	Otu ndị ọkaiwu akpọrọ Nigerian Bar Association na Bekee ekwuola ka onyeisi ụlọọrụ nchekwa eji DSS mara bụ Yusuf Bichi jiri ọso ọsọ rituo n'ọkwa.
content_1070	NBA si na nke a bụ maka mwakpo ndị ọrụ DSS mere ụylọikpe Ọkaikpe Ijeoma Ojukwu maka ịnwụchị Omoyele Sowore ụnyaahụ.
content_1070	N'Ofesi,
content_1070	Ọdọ ndị agha mmiri aAmerịka dị n'obodo Pensacola
content_1070	Otu onye agha mba Saudi Arebiya gbagburu mmadụ atọ ma merụọ mmadụ asaa ọzọ ahụ n'ọdọ ndị agha mmiri Amerịka dị na obodo Pensacola ụnyaahụ.
content_1070	Nwoke ahụ mechara gbuo onwe ya mana Ron DeSantis bụ aka na-achị Florida sị na mba Saụdị Arebiya ji ndị nwe ndị eburu ụgwọ.
content_1070	N'egwuregwu,
content_1070	Joshua na Ruiz ga-ezute ọzọ n'ụbọchi 7 Desemba n'afọ 2019
content_1070	Ọ ga-akpọtụ akpọtụ taa na mba Saụdị Arebiya mgbe Andy Ruiz na Anthony Joshua ga-ezute ma suo ọkpọ n'elekere iri na otu nke abali.
content_1070	Asọmpị a bụ mpiaghari nke ha piara n'ọnwa Juun 2019 oge Ruiz kpịaturu Joshua n'agba nke asaa.
content_1070	Egwu Bọọlụ
content_1070	Obi bụ ndị Everton pọlịnapọlina dịka ha merrir ndi Chelsea were gbagote na gba nke 14
content_1070	Everton ejirila ọkpụ goolu asatara nanị otu were piawa ndị otu egwu bọolụ Chelsea azu.
content_1070	Nke a na-eme na agbanyeghi na ndi Everton nyere onye nkụzi ha bụ Marco Silva ọso n'ụbọchị Fride.
content_1071	Ọrji Uzor Kalu
content_1071	Okwu na-atụrụ aka chiburu Abia steeti bụ Orji Uzor Kalu mkpọrọ afọ 12 maka nrụrụaka abụghị ihe a ka na-akọrọ onye ma ihe na-eme na Naịjirịa.
content_1071	Mana, okwu ihe ga-eme oche ya ka bụkwa ụkwa akpụ n'ọnụ.
content_1071	Mkpọrọ afọ 12 a tụrụ Kalu gosiri na ịgbaba APC abụghị ịgbanarị ikpe - Rotimi Jacobs
content_1071	Ụlọikpe mkpegharị enyela Orji Uzor Kalu mmeri
content_1071	Maazị Kalu napụru Mao Ohuabunwa oche dịka onye na-anọchịta anya Abia Nọt n'Ụlọ Omeiwu Ukwu na ntụlịaka nke 2019.
content_1071	Maazị Ohuabunwa gbajọrọ mkpebi Inec were ga kpesara ụlọikpe ntulịaka.
content_1071	Ohuabunwa chọbụru ka akagbuo ntuliaka emere na Bende na Isikwuato mana n'ubọchị 11 nke ọnwa Nọvemba Ụlọikpe mkpesa kwadoro mmeri Kalu.
content_1071	Maka onye a mara ikpe, iwu Naịjirịa sị na onye ahu agaghị azọnwụ ọchịchi ruo afọ iri.
content_1071	Kedu ebe Kalu nọ n'iwu a?
content_1071	Orji Kalu nwetere ọkwa "Chief Whip" n'Ụlọ Omeiwu nke itoolu
content_1071	Ọkaiwu Chijioke Ikeh gwara BBC Igbo na okwu ihe ga-eme oche Orji Uzor Kalu na Ụlọ Omeiwu Ukwu kwụ ọtọ dịka ihe iwu Naịjirịa kwuru bụ na onye ọbụla a mara ikpe n'ụloikpe maka nrụrụaka na mpụ ndị ọzọ agaghị azọ ọchịchị maọbụ kwụrụ ka ndị mmadụ tunyere ha vootu ruo afọ iri.
content_1071	N'otu aka ahụ, Ọkaiwu Ikeh sị na ugbua ikpe mara Maazị Kalu onwekwarụ ebe iwu Naijirịa dewere ya.
content_1071	Ọ sị; "Ihe iwu Naịjirịa kwuru bụ na Kalu ka bụkwa omeiwu makana ikpe mara ya oge emechara ntụlịaka ma hopụtaya dịka omeiwu.
content_1071	"Ihe iwu kwuru bụ na etu ọ nọ mkpọrọ, ọgaghị abịanwụ bịa nọchite anya ndị ọ na-anọchite anya ha ruo ihe gafere ọkara oge a na-ezukọ n'ime afọ, onyeisi Sineti nwere ike kwuo na mmadụ anaghị anọchite anya mpaghara ya."
content_1071	Ọ gara n'ihu si na ihe a ga abụzị na-enwereike mee ntụliaka ọzọ ji nwete onye ọzo ga-anọchite anya mpaghara o si.
content_1071	Afọ ole ka Kalu nwereike ịno na mkpọrọ?
content_1071	Ka ọ kwụ ugbua, a na-ele anya na Kalu nwereike chọ mkpegharị dịka ọ ka nwere ohere ya, mana ya bụrụ na ọ chịtaghị aja na ya bu mkpegharị, onwereike nọdu ruo afo 12 na mkpọrọ.
content_1071	Nke a mee, ihe Ọkaiwu Ike kwuru nwereike mee, nke ga-apụta na a ga-azọgharị oche Abia Nọt a n'azụ Kalu.
content_1071	BBC Igbo gbara mbọ inụta n'ọnụ Mao Ohuabunwa ịmata ma o nwere okwu maka atụmatu ahụ adabaghi.
content_1072	Ndi otu egwu boolu Man Utd
content_1072	Manchester United egosila Manchester City na ọ bụ ha bụ Eze
content_1072	Ndị Manchester United egosila na agadị nwaanyị anaghị aka nka na-egwu ọ ma agba dịka ha ji okpu goolu abụo astara otu were merie ndị Manchester City.
content_1072	Nke a bụ mmeri nke mbu ndị otu Manchester United na-enweta na abụghị na 'Old Traford'.
content_1072	Liverpool apịwaala Man City ọnụ ka ụdara ụgụrụ
content_1072	Ọkpụkpụ agbadola Manchester United n'olu na Bournemouth
content_1072	Na nkeji nke abụo n'agba nke mbu ka Raheem Sterling mere ka ọ chọro iyija ndị Man Utd mana enweghị ebe ọ gara.
content_1072	Fred na ndị otu ya etipịala ManCity
content_1072	Nkeji nke iri abụọ na atọ ka Man Utd nwetara penariti mgbe Bernardo Silva gbaturu Marecus Rashfor na-etiti ọnụ goolu ndị Manchester City.
content_1072	Manchester United so Arsenal alọ ka Ọgbọnọ
content_1072	David de Gea bụ aka gọm na-azọ Man United ndụ
content_1072	Rashford gbara ya were ziga Ederson Aba ebe bọọlụ gawara Abakaliki.
content_1072	Nke a kpaliri mụọ ndị Man Utd dịka ha bidoro chawa ndị Man City ọkụ.
content_1072	Man Utd ahụla Liverpool teta n'ụra ọnwụ
content_1072	Ekwensu anya mmeemmee ndị Man Utd abịala ha ụgwọ?
content_1072	Anthony Martial mezuru ya goollu abụọ mgbe ọ were shọtụ gbakaa netị ndị ManCity na nkeji nke iri abụọ na itolu.
content_1072	Raheem Sterling gbalịri ike ya mana...ndo
content_1072	Manchester City enweteghị onwe ha tupu agbacha agba nke mbu.
content_1072	Norwich emeela Man City ka ewu akpụkpa ntị
content_1072	Man. City afọnyela West ham n'akpa
content_1072	Ka agba nke abụọ bidoro, ndị otu a mara onwe ha aka.
content_1072	Kama Nicolás Otamendi ji isi were mepee neti ndị MandUtd na nkeji iri asato na ise.
content_1072	Sheffield abụrụla anụ kpọrọ nkụ juru Man Utd ọnụ
content_1072	'Wheel' Ole ji buru ndị Man Utd ọdapụla daba n'ime ọhịa?
content_1072	ManchesterCity nwara ike ha ma dịka o siri dị nanị otu ndị ga-abu eze na obodo Manchester - Manchester United.
content_1072	Akụkọ ga-amasị gị
content_1072	Everton ewerela ajị imi Chelsea kpọrọ ụtaba
content_1072	Nnewi, Awka na obodo ndi ọzọ nwere anụmanụ ha na-akwanyere ugwu
content_1072	Ihe iwu Naịjirịa kwuru maka oche Kalu dịka a tụrụ ya mkpọrọ afọ 12
content_1072	Oziọma gị metutara ndụ m ebe ọ dị ukwu - Apst Johnson Suleman
content_1073	Ndí a na-eche na ha bú ndí DSS nwụchiri Sowore n'ime ụlọikpe n'Abuja n'ụbọchị Fraịde
content_1073	Ụlọọrụ onyeisiala Muhammadu Buhari ekwuola na ọbụghị Buhari ziri ndị ngalaba Department of State Services (DSS) ka ha nwụchie Omoyele Sowore ọzọ.
content_1073	Garba Shehu ọnụ na-ekwuru Buhari kọwara nd ndị DSS na-arụ ọrụ dịịrị ha nke bụ ichekwa Naịjirịa.
content_1073	Ụlọikpe sị ka a tọhapụ Sowore
content_1073	Ụlọikpe enyela iwu ka atọhapụ Omoyele Sowore
content_1073	N'ikpeazu, Sowore enwerela onwe ya n'aka ndị DSS
content_1073	Ụmụ Naijiria bi Spen enyeela Amaechi ọsọ
content_1073	Shehu kọwara na ndị DSS agaghị agba nkịtị, fanye aka n'ụkwụ ka ndị mmadụ laa obodo Naịjirịa n'iyi.
content_1073	Dịka Shehu si kwuo, "Sowore gara ji ihe onyonyoo TV nakwa ụlọọrụ ntaakụkọ ya bụ Sahara Reporters wee gbasaa ozi iji weta ọgbaaghara n'obodo ma chụtuo onye nọ n'isi ọchịchị."
content_1073	"Onweghị gọọmentị ọbụla ga-agba nkịtị ka mmadụ ọbụla bute ọgbaaghara na mmebi ihe n'obodo."
content_1073	Garba Shehu
content_1073	Shehu kwuru na ọbụ etu ahụ ka ndị otu oyiegwu Boko Haram si malite, mana ọchịchị Buhari agaghị ekwe ka ọzọ mee.
content_1073	Cheta na ọnụ na-ekwuchitere ndị DSS bụ Peter Afunanya kọwaburu na ọ bụghị ndị otu ha bara n'ime ụlọikpe jichie Sowore.
content_1073	Afunanya kwuru na ha ọ bụ na ezi ụlọikpe ahụ ka ha nọrọ nwude Sowore.
content_1073	O kwuru na ihe niile ndị mmadụ hụrụ n'ihe onyonyoo nke na-efegharị na soshal midia bụcha asị asị.
content_1073	Ọkụ agbagbuola mmadụ 40 na India
content_1073	Mmadụ iri anọ anwụọla n'ọkụ gbara otu ụlọọrụ nrụpụta ihe dị n'obodo Delhi nke mba India.
content_1073	Ndị ọrụ gbatagbata kwuru na ọkụ ahụ malịtere ịgba n'etiti abalị gburu ọtụtụ mmadụ nọ n'ime ebe ahụ ehi ụra.
content_1073	Ụlọ na-agba ọkụ n'ahia Balogun, Legọs
content_1073	Akụkọ ndị ọkụ gbara ahia ha n'Onicha
content_1073	A ka na-eme nyocha ịchọpta ihe butere ya bụ ọkụ ebe ndị ọrụ gbata gbata ka chị obi n'aka na ụfọdụ mmadụ ka ga-anwụ.
content_1073	N'akụkọ ọzo,
content_1073	Ndị ọrụ gbata gbata RedCross na enyere ndị mmadụ aka
content_1073	Oke ide mmiri eriela isi mmadụ iri na isii na Uganda.
content_1073	O bụ oke mmiri ozizo nke biara kaawa njọ site n'ụbọchi  Fride rụo satụde butere mkpamkpa a.
content_1073	Otụtu ndi mmadu nke karịri otu narị anwụola na ọwụwa anyanwụ nke Afrịka maka mkpamkpa ide mmiri.
content_1073	Ọ bụ asị! IPOB etighị m ihe - Amaechi
content_1073	Rotimi Amechi minista na ahụ maka njem
content_1073	Ndị otu Minista na-ahụ maka njem bụ Rotimi Amaechi ekwuola hoo haa na o nweghi mgbe ndị otu "Indigenous People of Biafra" IPOB ji tie onyeisi ha ihe.
content_1073	Ha kwenyere na o doro anya na akwadoro ịwakpo ya bụ Amaechi mana ọ zọrọ isi onwe ya rue mgbe ndị uweojii mba spen ji zọpụta ya.
content_1073	'Aka m adịghị na ọgbaaghara dara na Rivers'
content_1073	Mugabe hapụrụ $10m wee nwụọ na-ekeghị ekpe
content_1073	Ọ bụ ụlọọrụ mgbaza ozi Rotimi Amaechi wepụtara ya bụ ozi,
content_1073	Akwụkwọ ozi ahụ kwuru na okwu na-efegharị nke atụrụ aka na ọ bụ Emma Powerful(ọnụ na-ekwuru Ipob) depụtara bụ okpotokpo asị.
content_1073	Cheta na akụkọ nakwa ihe onyonyo pụtara na ngwụcha izu ụka a gosiri ebe ndị otu Ipob na-aba mba na ha ga-eti Rotimi Amaechi ihe.
content_1073	Ruiz ị dị aghaa taa?
content_1073	Gee akụkọ ụwa n'ime otu nkeji ebe a
content_1073	Ihe nkiri
content_1073	Akụkọ ndị ga-masị gị
content_1073	Ekele dị iche iche e ji mara ndị Igbo
content_1073	Everton ewerela ajị imi Chelsea kpọrọ ụtaba
content_1073	Nnewi, Awka na obodo ndi ọzọ nwere anụmanụ ha na-akwanyere ugwu
content_1074	Amaechi
content_1074	Ndị otu kpọrọ onwe ha Concerned Youths of Niger-Delta (CYND) chọrọ ka ndị Indigenous People of Biafra (Ipob) rịọ Rotimi Amaechi mgbaghara.
content_1074	Nke a si n'okwu Ipob ziputara, ebe ha sị na ọ bụ ha wakporo ma tie Amaechi bụ mịnịsta na-ahụ maka njem na Naịjiria ihe n'obodo Madrid dị na mba Spen.
content_1074	Ụmụ Naijiria bi Spen enyela Amaechi ọsọ
content_1074	Ihe iri ị maghị maka Mahadum Njem a na-arụ na Daura
content_1074	O nweghi ihe na-esere Oshiomhole na Amaechi - APC
content_1074	Cheta na ọnụ na-ekwuru Ipob bụ Emma Powerful kwenyere na ha bụ ndị Ipob chọrọ iwakpo Amaechi na mba Spen ka ọ gara ọgbakọ maka mgbanwe ihu eluigwe.
content_1074	Amaechi gbara ama ihe mwakpo a n'akara Twitter ya:
content_1074	Amaechi gakwara n'ihu, site n'akwụkwọ mgbasaozi o zipụrụ, kwuo na ndị Ipob akpaghị ya aka, n'agbanyeghị ihe Ipob na-ekwu.
content_1074	Ihe onyonyo ndị Ipob tinyere na soshal midia gosikwara ka ụfọdụ n'ime ha na-ekwu na ha "enweteghị" Amaechi.
content_1074	Nke a na-egosi na eziokwu nwereike ịdị n'ihe Minista Njem na-ekwu.
content_1074	BBC Igbo kpọrọ ọnụ na-ekwuru Ipob bụ Emma Powerful ka o tinye ọnụ n'okwu a otu a si na ha na-ekwuru ndị Naịja Delta kwuru, mana ekwentị ya agaghị.
content_1074	BBC Igbo kpọkwara ndị na-ekwuru Maazị Amaechi mana ha sị na okwu a otu a kwuru abụghị ihe ha ga-etinyenwu ọnụ makana ha amaghị ebe ya bụ otu si pụta.
content_1074	Mwakpo ndị nọ n'ọchịchị bụ atụmatụ ọhụru Ipob wepụtara site n'oge ha wakporo onye bụbu osote onyeisi Ụlọomeiwu ukwu bụ Ike Ekweremadu na mba Jamini.
content_1074	Nyocha BBC Igbo mere maka otu CYND a gosiri na ọ bụ ka ha wepụtara okwu a ka ebu ụzọ nụ maka ha.
content_1074	Akụkọ ga-amasị gị:
content_1074	Lee nwaanyị kachasị mma n'ihu eluigwe
content_1074	Imo State bụ ebe aka azụ kacha dị nta na Naịjirịa - NBS
content_1074	Lee ka esi mee mmemme Olu na Delta steeti
content_1074	Ihe nkiri a ga-amasị gị:
content_1075	Nwata na-agba egwu
content_1075	Ị ma ntorobia na-eme isi ike maọbụ nke a na-anaghị ata ntị ya ata? Anyị chọrọ ịgwa gị etu ị ga-esi kwa nku ya.
content_1075	Dịka ụfọdụ ụmụakwụkwọ na-enupu isi, na-eti ndị nkuzi ha ihe, nakwa ndị nke na-eti ibe ha ihe, akparamagwa ndị a so na ndị na-enye ndị nne na nna na ndị ọzọ nchekasị gbasara ọzụzụ ha.
content_1075	Uche ndị ntorobịa gbasara ọnụ isi
content_1075	Uche ndị ntorobia gbasara soshal midia
content_1075	Uche ndị ntorobia gbasara ime enyi tupu a banye alụmdi na nwunye
content_1075	Ndị Afrịka kwenyere na otu onye anaghị enwe nwa, nke bụ na nwatakịrị gbaa isi akwara na ọ gaghị akpazi agwa ọfụma, ụfọdụ ndị ga-achọ itinye aka hụ na ọ pụtara mmadụ.
content_1075	Ụfọdụ ihe ndị ntorobịa na-enye nsogbu na-eme:
content_1075	Ịṅụ ọgwụ ike
content_1075	Ọgụ na mgba
content_1075	Esemokwu
content_1075	Ịṅụ oke mmanya
content_1075	Ịchụ oke nwaanyị
content_1075	Ịkparị mmadụ
content_1075	Nkonukọ ndị enyi na-adịghị mma
content_1075	BBC Igbo kpọrọ ndị ọkachamara n'ihe gbasara mmekọrịta ọha ebe ọ metụtara ndị ntorobịa, ndị gwara BBC Igbo etu ị ga-esi ejikwa ntorobịa.
content_1075	Etu ị ga-esi jikwa ntorobịa na-enye nsogbu:
content_1075	Bụrụ enyi ya:
content_1075	Ihe ọma ị ga-emenwuru ntorobịa na-eme isi ike bụ igosi ya na ị bịaghị ịta ya ụta, na ọ bụ enyi ya ka ị chọrọ ịbụ.
content_1075	Gosikwa ya site n'inye ya ntuziaka si n'ihe ị mụtara ka ị na-eto, ahụmihe ị hụrụla n'ụwa nakwa ihe ndị ị mụtarala n'ahụmihe ndị ọzọ ọkachasị gbasara ọnọdụ ọ nọ mgbe ahụ.
content_1075	Na-akpanyere ha nkata, kpọrọ ha pụọ apụ, ebe ị ga-esonwu ya mee ihe ga-enye ya ọṅụ, ka o nwee ike inye gị ohere ịmata ihe na-aga n'uche ya.
content_1075	Ime nke a ga-egosi ya na ọ bụghị nkarị ka ị chọrọ igosi ya, kama na ọ bụ ihe ọma ka ị chọrọ imere ya. Ọ ga-emekwa ka onye ahụ nwee ike ịbịakwute gị ma o nwee nsogbu.
content_1075	Nye ya ohere ikwu uche ya:
content_1075	Ntorobia meta ihe e ji abara ya mba dịka ịlụ ọgụ maọbụ imebi ihe, buru ụzọ gee ya ntị mara ihe mere o ji mee ihe o mere; kama ibido bawa mba maọbụ iti ya ihe.
content_1075	Ịjụ ya ụdịrị ajụjụ nchọpụta a ga-eme ka i nwee ike ịmata ihe mere o ji kpaa ụdịrị agwa ahụ ọ kpara mgbe ahụ, ma mara etu ị ga-esi gbochie ya ka ọ ghara ime ọzọ.
content_1075	Bụrụ onye a ga-eṅomi:
content_1075	Kama ịbụ 'onye oke ekwurekwu', bụrụ onye 'oke omume'.
content_1075	Nke a bụ makana ụmụaka na ntorobịa na-aka amụta ihe site na ṅṅomi karịa site n'ihe ị gwara ha mee.
content_1075	Ị ga-agba mbọ hụ na ị na-eme ihe ọma n'akụkụ ha, ka ha nwee ike si n'ahụmihe gị mụrụ akọ.
content_1075	Tụkwasị ya obi:
content_1075	Ịtụkwasị mmadụ obi dị ka inye ya ọrụ nke a na-akpọ 'Responsibility' na Bekee.
content_1075	Ọ mara na ị nwere ntụkwasị obi n'ụdịrị mmadụ ọ bụ, ọ ga-agba ezigbo mbọ hụ na wụghị gị n'ala.
content_1075	Ọ gaghị achọ ka o meta ihe ga-emenye gị ihere maọbụ mee ka ị hụ ya ka onye abaghị uru.
content_1075	Akụkọ ga-amasị gị:
content_1075	Imo State bụ ebe aka azụ kacha dị nta na Naịjirịa - NBS
content_1075	Lee ka esi mee mmemme Olu na Delta steeti
content_1075	Lee nwaanyị kachasị mma n'ihu eluigwe
content_1075	Ihe nkiri a ga-amasị gị:
content_1076	Muhammad M. Nami na Muhammad Buhari
content_1076	Onyeisiala Muhammadụ Buhari akpọọla aha Muhammad Nami dịka onye ga-abụrụzi onyeisioche Federal Inland Revenue Service ọhụrụ.
content_1076	Muhammad Nami ga-anọchi anya Babatunde Fowler nke oge ya bịara na njedebe n'ụbọchị Monde.
content_1076	Cheta na Onyeisiala Buhari gọrọ isi onwe ya na ọ naghị enyocha Fowler maka mpụ n'ọnwa Ọgọst afọ a.
content_1076	Nami ga-anọ n'ọkwa ya rue mgbe ndị ụlọomeiwu mere mkepbi maka onye ga-anọchị ọkwa ahụ kpam kpam.
content_1076	ISWAP egbuola ndị agha Naịjirịa abụọ nakwa otu onye uweojii
content_1076	Ihe onyonyo na-efegharị egosila etu ndị na-eyi ndụ egwu na mpaghara ọdịda anyanwụ Afrịka bụ ISWAP si gbuo ndị agha Naịjirịa abụọ nakwa otu onye uweojii.
content_1076	N'ime ihe onyonyo ahụ nke Channels TV nwetara, kọwara etu ụfodụ ndị bu egbe n'ime ya si bụrụ ndị otu ISWAP.
content_1076	Boko Haram awakpoola Maiduguri ọzọ
content_1076	Etu Boko Haram si gbuo onye ọrụ enyemaka
content_1076	Akụkọ kwuru na ndị ahụ e gburu bụ ndị e si na mgbochi ụzọ adigboroja tọrọ n'obodo Benisheik dị na Maiduguri.
content_1076	Ndị ahụ kwuputakwara aha ha nakwa ọkwa ha n'ụlọọrụ nchekwa ha si tupu agbagbuo ha.
content_1076	EFCC akpụpụla Mama Boko Haram ụlọikpe
content_1076	Ụlọọrụ ntaakụkọ Channels kwukwara na onyeisi Lafiya Dole bụ Ado Isa gwara ha na ọ maghị maka ya bụ ihe onyonyo
content_1076	O kwukwara na ọ nụbeghị maka ndị e gburu  ma kwee nkwa na ọ ga-eme nchọpụta gwakwa ha n'oge adịghị anya.
content_1076	Anti Doping Agency: A machiela Rọshia isonye n'asọmpi egwuregwu ọbụla
content_1076	Rọshịa agaghị esonye n'asọmpi ọbụla ruo afọ anọ
content_1076	Otu na-ebu agha megide ịṅụ ọgwụ ike a kpọrọ Anti-Doping Agency (Wada) amachiela mba Rọshia isonye n'ụdọ egwuregwu ọbụla site ugbua ruo afọ anọ.
content_1076	Ndịisi otu a mere mkpebi a n'ọgbakọ ha mere na Lausanne dị na Switzerland maka ndị na-ebu agha megide ịṅụ ọgwụ ike na Roshia achọghị inyeaka maka inyocha ndị otu ha ṅụrụ ọgwụ ike.
content_1076	World Cup 2018: Rọshịa emeriela Ijipt 3-1
content_1076	World Cup 2018: Ndị n'ọchị ndị n'akwa
content_1076	Nke a pụtara na a gaghị agụ abụ njirimara Rọshia maọbụ fee ọkọlọtọ ha n'asọmpi Tokyo Olympics 2020 nakwa asọmpi Iko Mbaụwa 2022 na Qatar.
content_1076	Mana ndị egwuregwu e nyochara ma chọpụta na ha dị ọcha ga-esonye n'asọmpi dịka ndị kwụrụ onwe ha.
content_1076	Nwata nwoke kpọrọ enyi ya nwaanyị ọkụ
content_1076	Alabi Tolani Mariam bụ nwata nwaanyị dị naanị afọ iri abụọ na anọ, anwụọla ka enyi ya nwoke mụnyere ya ọkụ na Legọs.
content_1076	Enyi ya nwoke bụ Ifeanyichukwu Victor dị afọ iri na itoolu, gwara ndị uweojii na ọ kpọrọ ya ọkụ mgbe ọ chọpụtara mmekọrịta ya na nwoke ọzọ.
content_1076	Amachiela ahịa mbugharị n'Arịarịa
content_1076	Okezie Ikpeazu weere oche ọchịchị Abia Steeti n'afọ 2015
content_1076	Gọvanọ Okezie Ikpeazụ nke Abia Steeti amachiela ahịa mbugharị n'akụkụ ahịa Arịarịa dị n'Aba iji belata unyi na ihe ndị ọzọ.
content_1076	Ọnụ na-ekwuchitere gọọmentị steeti ahụ bụ Onyebuchi Ememanka, sị na gọvanọ nyere iwu ka ndị a baa n'ime ahịa gaa chọrọ ụlọahịa karịa ibugharị ahịa.
content_1076	N'ofesi
content_1076	Ọ dịzịkwa ka ụmụnwaanyị anaghịzi achị n'okwu ndọrọndọrọ ọchịchị ugbua dịka nwaada Sanna Marin dị afọ iri atọ na asatọ ga-abụ praịm mịnịsta kachasị pee mpe n'afọ na mba Finland.
content_1076	Ọ ga-abụ onye ndu pati ise ekpokọtara ọnụ nke ndịisi ha bụcha ụmụnwaanyị.
content_1076	N'egwuregwu
content_1076	Kelechi Iheanacho na ụmụnne ya na Premier League achịtaghị aja ọfụma
content_1076	Ajụjụ dị ndị mmadụ n'ọnụ ugbua bụ ma Leicester City ọ ga-achụkwutenwu Liverpool n'ogogo tebulu Premier League?
content_1076	Nke a bụ makana Liverpool bụ ndị mbụ, ji akara ise karịa ndị Leicester bụ ndị abụọ n'agbanyeghi na ụzọ ka dị anya.
content_1076	Etu ndị Naịjirịa siri nwaa n'asọmpi Premier League
content_1076	Nkeji
content_1076	Lee nwaanyị kachasị mma n'ihu eluigwe
content_1076	Nwafọ mba Saụt Afrịka bụ Zozibini Tunzi eturula ugo dịka nwada kachasị mma n'ihu eluigwe na ụwa a kpọrọ 'Miss Universe' nke afọ 2019.
content_1076	O mere nke a mgbe o gosiri ndị ọkaikpe na ihe ọ na-eme doro ya naya nke ọma site n'ịga ije nganga nakwa ịza ajụjụ ndị na-eso ya.
content_1076	Ihe Imo state ji bụrụ "elelebe ejeghi ọrụ"
content_1076	Mgbe a jụrụ ajụjụ maka ụmụaka ụmụnwaanyị, Tunzi sị na ihe kachasị mkpa ha kwesịrị ị mụta bụ etu e si abụ onye ndu.
content_1076	Ndị na-eso ya n'azụ bụ Madison Anderson si mba Puerto Rico na Sofia Aragon nke mba Mexico.
content_1076	Nwada a nwetere mmeri a n'emume nke ugboro iri isii na asatọ e mere ụnyaahụ n'Atlanta Georgia dị na mba Amerịka.
content_1076	DSS nyụrụ nsị n'ụlọụka
content_1076	Ọkaiwu Omoyele Sowore bụ Femi Falana sị na ndị nchekwa DSS ma na ha nyụrụ nsị n'ụlọụka maka nwakpo a sị ha wakporo Sowore n'ụlọikpe nke mere ha ji rịọ ọkaikpe Ijeoma Ojukwu arịrịọ.
content_1076	Nke a dị n'ozi o wepụtara na Sọnde iji katọọ okwu ndị DSS kwuru na ọ bụghị ha wakporo ụlọikpe n'ụbọchị Fraịde.
content_1076	N'ikpeazu, Sowore enwerela onwe ya n'aka ndị DSS
content_1076	Ọ sị na ozi a DSS wepụtara bụ ịtụgide onwe ha asị n'isi nakwa ị gọnarị agwa ọjọọ ndị ọrụ kpara n'ụlọikpe ukwu dị nAbuja.
content_1076	Mana ọnụ na-ekwuru DSS bụ Peter Afunnaya sị na onweghi mgbe ha wakporo ụlọikpe, na ọ bụ n'ezi ka nwụchiri Sowore.
content_1076	Cardi B etinye esemokwu n'etiti Naịjirịa na Ghana
content_1076	Ndị Gana na ndị Naịjirịa na-adọri onwe ha na soshal midia maka njem nwada mba Amerịka na-eti egwu bụ Cardi B mere na mba ndị a.
content_1076	Ndị Gana na-ewe iwe na Cardi B emeghi ha nke ọma dịka o si mee ndị Naịjirịa maka na ọ pụtaghị ka ya ndị a ma ama ha nwee mkparịtaụka.
content_1076	Ha sị na ọtụtụ ndị na-eti egwu a ma ama na Ghana pụtara n'igwe na-eche Cardi B mana ọ pụtaghị.
content_1076	Mana Cardi B sị na afọ na-asa ya n'ihi nri o riri na ọ bụ ya mere ọ pụtaghị ka ya na kparịtaụka.
content_1076	N'ofesi
content_1076	Ndị uweojii sị na ha na-achọ ọtụtụ mmadụ achọ na mba New Zealand ebe mgbawa ugwu a kpọrọ Volcanic eruption mere.
content_1076	Akụkọ kwuru na a hụrụ ndị njem nlegharịanya ka na-aba n'ogige ugwu ahụ tupu mgbawa ugwu a emee.
content_1076	Nkeji
content_1076	Ihe nkiri
content_1077	Ụlọ ọrụ Maersk so n'ụlọ ọrụ kachasị buo ibu n'ihe banyere njem ngwaahịa n'elu mmiri
content_1077	Ụlọ ọrụ Maersk so n'ụlọ ọrụ kachasị buo ibu n'ihe banyere njem ngwaahịa n'elu mmiri
content_1077	Onyeisi ụlọọrụ Maersk nọ n'ụlọ ọgwọ alụ ọgụ ọnwụ na ndụ dịka onye na-arụrụ ha ọrụ latrik wakporo ya ma gbuo nwunye ya n'abalị Sọnde.
content_1077	Ọnụ na-ekwuru ndị uweojii na Legọs bụ Elkana Bala gwara BBC Igbo na Olamide Goke bụ onye na-arụ ọkụ latrịk kpọrọ enyi ya nwoke bụ Ade Akanbi ka ha ga ohi n'ụlọ Gildas Tohouo.
content_1077	Nwaagbọghọbịa ọzọ anwụọla n'ụlọ oriri na nkwari na Delta
content_1077	Ị bụ onye mwakpo ụmụwaanyị - Ụlọịkpe
content_1077	Bala sị na mmadụ abụọ nwetere ohere ịbanye be Maazị Tohouo, bụ onye Kamerun, makana Goke na-arụrụ ya ọrụ ma bụkwara onye ama ama n'ụlọ ahụ.
content_1077	Dịka uweojii siri kwuo, mmadụ abuo gara n'ihu wakpo Tohouo, jiri mma makasị ya na nwụnye ya bụ Bernadette Tohouo ahụ.
content_1077	Ka ihe a na-eme, dịka ndị uweojii siri kwuo, he nwetere ozi ma wụchie ebe ahụ.
content_1077	Bala sị: "Ndi uweojii nọ n'Ikoyi ruru ma nwụchie ndị kpara mkpa mkpa a n'ebe ahụ."
content_1077	Akpọrọ di na nwụnye a awakporo gawa ụlọ ọgwụ mana odoziakụ Tohouo anwụọla.
content_1077	"Maazị Tohouo n'onwe ya ka dị ndụ ma na-anata ọgwụgwọ."
content_1077	Maazị Bala si na Goko na Akande kwetere na ọ bụ ha kpara ya bụ arụ.
content_1077	Ọ sị na ha sara ajụjụ ihe mere ha jiri kpaa ike a etu: "Ọ bụ ohi ka anyị gara."
content_1077	Bala si na ya nwetere "ATM" na akpa ego dị ha zutere n'aka ha."
content_1077	Ọ sịkwa na Goke sị na on were oge ya sị ka Maazị Tohouo binye ya ego ọ jụ, nke so bụrụ iwe ya o jiri gawa ohi na be ya.
content_1078	Edward Adamu
content_1078	Buhari ahọrọla  Edward Adamu n'ọrụ dịka onyeisi otu na-ahazi akụnaụba gọọmentị nke a a kpọrọ Amcon( Asset Management Corporation of Nigeria) n'aha ịchafụ.
content_1078	Nhọpụta dị n'ozi nke onyeisiala Buhari zigara ndị ụlọomeiwu ukwu ụbọchị Tuzde.
content_1078	Adamu ga-anọchị Muiz Banire , onye e mere onyeisi Amcon n'afọ 2018.
content_1078	Ndị ọzọ Buhari họrọ ọrụ gụnyere  Godwin Emefiele, ụlọakụ etiti Naijiria(Central Bank of Nigeria), Ladidi Bara'atu Mohammed dịka onye isi ụlọọrụ ọkaiwu ukwu Naijiria, (Office of the Attorney-General of the ederation), nakwa Fatima Z. Hayatu  dịka onyeisi mịnịstrị na-ahụ maka ego.
content_1078	Akụkọ ka na-abịa...
content_1078	Onyeisiala Buhari agaala Ijipt
content_1078	Nke dịka ibe ya bụ na onyeisiala Buhari ahapụla Naijiria n'ehihe taa bụ Tuzde gawa Eypt maka ọgbakọ udo na ọganihu Afrịka.
content_1078	Orji Kalu ga-anata ụgwọ ọnwa ya n'uju
content_1078	N'agbanyeghị na atụọla ya nga mkpụrụ ọka, Orji Uzor Kalu ga-anata ụgwọ niile ruru ya dịka onye omeiwu n'uju.
content_1078	Ala Naịjirịa a ga-ama jijiji?
content_1078	N'egwuregwu, Anthony Joshua onye  kụrụ Andy Ruiz Jnr  isi aba oku na Satọde iji nata ọkwa ọkaibe mbaụwa na ịkpụ ọkpọ ekwuola  na ọ ga amasị ya inwe asompi ịzọ ọkwa ya n'ala Naijiria.
content_1078	Ọ bụrụ na o mee otu a nke ga-abụ mbụ a ga akụ ọkpọ mbaụwa n'Afrịka ma e wezuga South Africa.
content_1078	A maala otu nwaanyị ikpe ọnwụ n'Ebonyi
content_1078	Ụlọikpe dị n'Ebonyi Steeti amala otu nwaanyị a kpọrọ Agnes Nwefuru bụ onye gburu nwunye di ya na ụmụ ya asaa ikpe ọnwụ.
content_1078	Ọkaipke Uwabunkonye Onwosi sị na a ga-akwụ nwaanyị a ụdọ maka ịkpọ nwunye di ya na ezinaụlọ ya ọkụ.
content_1078	A tọghapụla nwoke dị afọ 100 a mara ikpe ọnwụ
content_1078	A maala ndị tọọrọ ma gbuo ụkọchuckwu ụka Katolik ikpe ọnwụ
content_1078	Mkpamkpa a mere n'afọ 2017 n'obodo Ishielu dị n'Ebonyi Steeti n'elekere atọ nke isi ụtụtụ mgbe nwaanyị ahụ mụnyere ọkụ n'ụlọ ndị a.
content_1078	Ọkụ a gburu mmadụ asatọ n'ezinaụlọ ahụ mana naanị mmadụ abụọ ka a zọrọ ndụ.
content_1078	Gọọmentị Ebonyi steeti kpọpụrụ nwaanyị n'ụlọikpe maka ichekwa onwe ya na ụmụ ya tupu ọ gbaa nke nwunye di ya ọkụ.
content_1078	JAMB agbarụọla ihu maka agwa ndị Mahadum
content_1078	Jamb ụlọọrụ na-ahụ maka uke ejji aba Mahadum na Naịjirịa
content_1078	Ụlọọrụ ule JAMB agbarụọla ihu etu ụfọdụ mahadum ji e si n'azụ anabata ụmụaka n'ụlọakwụkwọ ha ma kwuo na ha ga-ata mahadum ndị a ahụhụ.
content_1078	JAMB gara n'ihu kwuo na nwata akwụkwọ ọbụla aha ya na-adịghị na websaịt ha mara na ọ nọghị na Mahadum ọbụla.
content_1078	Unu agbazila 'knockout' - Uweojii Enugwu
content_1078	Ndị uweojii Enugwu Steeti adọọla ndị mmadụ ọkachasị ụmụaka aka ntị ka ha ghara ịgba egbe ntụ a kpọrọ 'Knockout' n'oge ekeresimesi a.
content_1078	Ọnụ na-ekwuru ha bụ Ebere Amaraizu sị na nke a bụ maka nchekwa n'obodo.
content_1078	N'ofesi
content_1078	Otu onye oji egbe agbagbuola ihe ruru mmadụ isii n'otu ụlọọgwụ dị na mba Czech Republic ma gbagbuo onwe ya n'akụkọ ebe ahụ.
content_1078	Ndị uweojii hụrụ ozu nwoke a dịka ọ tọgbọ site n'ọnya egbe ọ gbara onwe ya n'isi.
content_1078	N'egwuregwu
content_1078	Pep Guardiola bụ onye bubu onye nchịkọta otu Bayern Munich
content_1078	Onyeisi otu egwuregwu Barcelona bụ Josep Maria Bartomeu sị na Pep Guardiole nwereike ị loghachị na Barcelona ma ọ bụrụ ma ọ chọ.
content_1078	Cheta na Guardiola mere nkeọma mgbe ọ bụ onye nchịkọta Barcelona ebe ọ mabutere ọtụtụ iko.
content_1078	Nkeji ehihie
content_1078	Onyeisiala Buhari ga-aga Ijipt
content_1078	O mebeghi otu izuụka Buhari si Amerịka ebe ya na Donald Trump nwere ọgbakọ lọta.
content_1078	Onyeisiala Muhammadu Buharị ga-ahapụ Naịjirịa taa gawa Aswan dị na Egypt maka ọgbakọ a haziri iji wulite udo n'etiti mba Afrịka niile.
content_1078	Ọgbakọ a nke onyeisiala mba Ijipt bụ Abdel Fatta El-Sisi na-ahazi  ga-amalite n'ụbọchị iri na otu ruo ụbọchị iri na abụọ nke ọnwa Disemba 2019.
content_1078	Naịjirịa ji ndị ọrụ ngo ijeri naịra 306 n'ụgwọ
content_1078	Minista na-ahụ maka ọrụ bụ Babatunde Fashola ekwuola na ihe dịka n'ọnwa Ọktoba nke afọ a na ụgwọ gọọmentị etiti ji ndị na-arụ okporoụzọ ruru ijeri narị naịra atọ na isii.
content_1078	O kwuru nke a mgbe otu jịkọtara ndị nwee ụgbọala e ji eme njem kpọtụrụ ya n'isi ụlọọrụ ya dị n'Abuja.
content_1078	N'ofesi
content_1078	Praịm minista mba New Zealand, Jacinda Ardern  ekwuola na ọ dịka onweghi onye fọrọ ndụ na mpaghara agwaetiti ọcha e nwere mgbawa ugwu a kpọrọ volcanic eruption.
content_1078	Chaị! ọ dị egwu ooo!
content_1078	A na-eche na n'ime mmadụ iri na atọ o metụtara na mmadụ ise n'ime ha anwụọla pịịị ebe a ka na-achọ mmadụ asatọ achọ.
content_1078	Ọ dịka agbụ enweteghi mmeri kere ndị Arsenal a hapụla ha dịka ha si n'azụ were ọkpụ atọ asatara otu merie West Ham united
content_1078	Nke a ga-abụ mmeri mbụ ha n'ime asọmpi  iri ha gbara n'otu usoro.
content_1078	Nkeji
content_1078	Ihe nkiri
content_1079	Mauricio Pochetino, Unai Emery, Marco Silva
content_1079	Ajụjụ dị ọtụtụ ndị n'ọnụ ugbua bụ 'kedụ onye nchịkọta ọzọ oge ya ruru ịkwara pụọ?'
content_1079	Nke a bụ maka etu Carlo Ancelotti si sonye na ndị a chụrụ achụ dịka Napoli nyere ya ọsọ n'abalị iri nke Disemba 2019, n'agbanyeghi na o meriri n'asọmpi Champions League.
content_1079	Ancelotti ka banyere n'ihe bụ afọ abụọ dịka onye nchịkọta Napoli, tupu a chụọ ya
content_1079	Ọchụchụ Ancelotti chịkwaburu Chelsea bịara n'ihi na o nwetaghị mmeri n'ime egwuregwu itoolu ikpeazụ Napoli gbarala na Serie A.
content_1079	'Wheel' Ole ji buru ndị Man Utd ọdapụla daba n'ime ọhịa?
content_1079	Ole ebuliela Mourinho elu mana ọgọdọ ayọchighi ya anya
content_1079	Arsenal achụọla Emery ọsọ mgbada
content_1079	N'otu aka ahụ, ndị mmadụ na-ajụkwa ma Premier League ejizi ụtalị mmụọ apịapụ ndị nchịkọta ha?
content_1079	Ole ebuliela Mourinho elu mana ọgọdọ ayọchighi ya anya
content_1079	Gịnị mere ha ji ajụ ajụjụ a? Ọ bụ naanị onye uche ya na-adịghị n'ihe gbasara egwuregwu bọọlụ bụ onye amaghị na a chụọla ndị nchịkọta anọ n'ime otu ọnwa.
content_1079	Tottenham
content_1079	Mauricio Pochettino nọrọ Tottenham afọ ise tupu a chụọ ya
content_1079	Tottenham malitere egwu oke a mgbe ha sepụrụ  Mauricio Pochettinho oche n'otele.
content_1079	Na-erughidị awa 24 e ji chụọ ya, a kpọta 'ọgba afa' nke egwuregwu bụ Jose Mourinho, ka ọ bịa gosipụta ike ya.
content_1079	Arsenal
content_1079	Emery chịkọtara Arsenal naanị otu afọ na ọnwa isii tupu e nye ya ọsọ
content_1079	Na-erughi otu izu, a dọrọ Unai Emery dọpụ n'ezi, sị ya kwara ngwongwo ya lawa.
content_1079	Ha họpụtara Fredrik Ljunberg bụ onye gbabuuru Arsenal bọọlụ n'oge gara aga, ka ọ bụrụ onye nkuzi nchere oge.
content_1079	Mana agbanyeghị nke a, Arsenal ka na-agbakwa ọnyụpa.
content_1079	Watford
content_1079	Sanchez Flores nọrọ naanị ọnwa atọ tupu a chụpụ ya
content_1079	N'ime otu izu ahụ onye nke Watford bụ Quique Sanchez Flores esorokwa ha n'azụ.
content_1079	Nke Flores bụ na ekweghidị ya tụọ ute rahụ ụra tupu a wụọ ya mmiri oyi a iji kpọte ya n'ụra.
content_1079	Florez nọrọ naanị ọnwa atọ n'ọkwa tupu a gbaara ya ụgbọ nwa mkpi.
content_1079	Everton
content_1079	A chụrụ Marco Silva n'ụbọchị Tọzde
content_1079	Ugbua Marco Silva esonyekwala na ndị anamachọọrụ.
content_1079	Oteela atụwara anya na ndị Everton ga-enye Silva ọsọ.
content_1079	Mana ọ bụ mmeri Liverpool meriri ha ụbọchị ụka gara aga ka
content_1079	Ọchụchụ eleghi anya n'azụ a emeela ka ndị mmadụ na-ajụzị sị "Kedụ onye ụtalị mmụọ ga-ada n'azụ ọzọ?"
content_1079	Ndị ọzọ e nwere ike inye ọsọ
content_1079	Manuel Pellegrini
content_1079	Onye ọzọ ọkụ nọ n'ike ugbua bụ Manuel Pellegrini, onye nkuzi ndị Westham.
content_1079	Pellegrini meriri naanị otu n'ime asọmpi asaa ha gbara n'ọdị nso a.
content_1079	Mmeri ha nwetara bụ n'aka ndị Chelsea n'abalị ikpeazụ nke ọnwa Nọvemba.
content_1079	Daniel Farke
content_1079	Ọzọkwa bụ onye nkuzi ndị Norwich bụ Daniel Farke.
content_1079	Naani otu mmeri ka o nweterela n'ime asọmpi asatọ.
content_1079	Akụkọ ga-amasị gị:
content_1079	Mkpọrọ afọ 12 a tụrụ Kalu gosiri na ịgbaba APC abụghị ịgbanarị ikpe - Rotimi Jacobs
content_1079	Usoro enwereike ji chụọ Trump n'ọrụ
content_1079	N'ikpeazu, Sowore e nwerela onwe ya n'aka ndị DSS
content_1079	Ihe nkiri a ga-amasị gị:
content_1080	Aisha na Garba
content_1080	Akwụkwọ ozi Aisha Buhari degara Shehu Garba, onye ozi onyeisiala Muhammadu Buhari, amụnyela ọkụ na soshal midia.
content_1080	O depụtara na Shehu na-emebiga oke ya dịka onye ozi onyeisiala Buhari.
content_1080	Aisha Buhari gara ileta ndị ụlọ dakwasịrị
content_1080	• Aisha Buhari vs Mamman Daura: Ọ bụ gịnị na-ese okwu n'Aso Rock
content_1080	Aisha Buhari abatala n'ike na ebube
content_1080	Lekwa ihe ndị ọzọ o boro ya
content_1080	O kweghị ka e nwee ụlọọrụ 'first lady'
content_1080	Ọ na-ebuso ezinaụlọ onyeisiala agha site n'ikewapụta akara nzuzo ebe ọ na-esi edepụta okwu ụgha na-emegide aha ya na ụmụ ya.
content_1080	Ọ na-enye ndị na-arụrụ nwunye onyeisiala nsogbu
content_1080	Ọ na-etinye ọnụ n'okwu agbasaghị ya maka ezinaụlọ onyeisiala.
content_1080	Na nchịkọta, nwunye onyeisiala Naịjirịa kwuru na Shehu kwesịrị ịghọta na agaghị anabatazị agwa ya ndị a ọzọ.
content_1080	Mgbe BBC kpọrọ Garba Shehu n'ekwenti, o kwuru na onweghị okwu.
content_1080	Lekwa ihe ndị mmadụ na-ekwu na soshal midia
content_1080	@ESAM_XCLUSIVE na-ekwu ka ha kpezie n'ime ọgbakọ nzuzo ha.
content_1080	@MrOdanz kwuru na ụmụ Naịjirịa ekwela ka okwu dị n'etiti ndị be onyeisiala wepụ uche ha n'okwu e ji n'aka.
content_1080	@Morris_Monye kwuru ka Aisha Buhari jide obi ya aka.
content_1080	Akụkụ ndị ga-amasị gị
content_1080	Ecowas court: 'Nnamdi Kanu enweghị ikike ịnọchite ndị otu Ipob'
content_1080	Ihe asaa i kwesiri ịma tupu ị nabata onye odibo
content_1081	Ndị nwunye onyeisiala Naịjirịa
content_1081	Oche nwunye onyeisiala na-adịkwa mkpa dịka nke onyeisiala, nke mere na ọtụtụ oge, okwu si ha n'ọnụ pụta na-ebu 'weight'.
content_1081	Dịka nwunye onyeisiala, ụfọdụ ndị nwereike iji ihe ndị si gị n'ọnụ pụta na-atụnyere ọchịchị di gị.
content_1081	Gịnị na-esere Aisha Buhari na Garba Shehu?
content_1081	Ụlọikpe agbawala Patience Jonathan aka
content_1081	Abụzịkwa m 'First Lady' Naịjirịa - Aisha Buhari
content_1081	Nke a apụtala/pụtara ihe n'ọchịchị ndị dịka Muhammadu Buhari, Goodluck Jonathan na Turai Yar'Adua, ebe okwu nwunye ha gbara ọtụtụ ndị gharịị.
content_1081	Lee ihe ndị ị nwereike iji echeta ndị nwunye onyeisiala ndị a:
content_1081	Aisha Buhari:
content_1081	Aisha Buhari a mụrụ n'ụbọchị 17 nke ọnwa Febrụwarị, 1971 bụ nwunye Onyeisiala Muhammadu Buhari nọ n'oche ọchịchị Naịjirịa nke ugboro abụọ ugbua.
content_1081	Oge ha malitere ọchịchị n'afọ 2015, e kwuburu na agaghị enwe ihe ọbụla dị ka "ụlọọrụ nwunye onyeisiala", mana nke ahụ gbanwere n'ọnwa Juun 2019 mgbe o kwuru sị kpọwazịkwaa ya 'first lady'.
content_1081	A bịa n'ikwuputa okwu banyere ọchịchị, o jighikwa ya n'ọnụ makana ọtụtụ oge ka o kwuputarala ihe na-eme n'ọchịchị di ya; o bola nwanne di ya bụ Mamman Daura ebubo ịpị di ya ka 'remote'.
content_1081	Ihe ọzọ tụrụ ndị mmadụ n'anya bụ etu o si kwuo na Garba Shehu bụ ọnụ na-ekwuru di ya anaghị arụ ọrụ e dinyere ya.
content_1081	Buhari bụ di ya ekwuola na Aisha ekwesịghị itinyere ya ọnụ n'ọchịchị, na ọ bụ n'ime ụlọ ka ọ kwesịrị inwe ọnụ.
content_1081	Patience Jonathan:
content_1081	Patience Jonathan a mụrụ n'ụbọchị 25 nke ọnwa Ọktoba 1957, bụ nwunye Goodluck Jonathan chịrị Naịjirịa site n'afọ 2010 ruo 2015.
content_1081	Oge ha nọ n'ọchịchị, onye ọbụla ma na ọ naghị eji Jonathan egwu egwu, ọkachasị maka etu ọ na-esi agbachitere ya ọgụ ma ndị mmadụ kpụkarịa ya n'ọnụ etu na-adịghị mma.
content_1081	N'onwe nke ya, 'Mama P' bụ ihe ndị mmadụ na-akpọ ya, metara ihe ndị e ji echeta ya.
content_1081	Ị nwereike ichefu "Chai! There is God oo" bụ akwa o bere mgbe ọ na-ekwu maka ụmụakwụkwọ ndị Boko Haram tọrọla? Ka ọ bụ mgbe o kwuru na "unu tụnyere Buhari na ntuliaka, o merie, unu ga na-aga eleta di unu n'ụlọmkpọrọ" ka ha gara ọgbakọ ebe a na-arịọ vootu n'afọ 2015?
content_1081	Onye ọbụla ma ụdịrị ike nwaanyị Rivas steeti kpara oge ha nọ n'ọchịchị. Kwa mgbe ka a na-echeta ya ugbua, ọkachasị mgbe gọọmentị tụlitere okwu nnyocha ego ole ha sị na ha butere n'ọchịchị ha.
content_1081	Turai Yar'Adua:
content_1081	Turai Yar'Adua a mụrụ n'ụbọchị 26 nke ọnwa Julaị 1957, bụ nwunye Umaru Musa Yar'Adua chịrị Naịjirịa site n'afọ 2007 ruo mgbe ọ nwụrụ n'afọ 2010.
content_1081	Oge ha nọ n'ọchịchị, ndị mmadụ na-ekwu na o so na ndị di ya na-ege ntị tupu o mee ihe ọbụla, dịka iwe mmadụ n'ọrụ.
content_1081	N'ihi ụdịrị ike a na-ekwu na nwaanyị a kpara, akụkọ kwuru na oge di ya nwụrụ, na o kwuputaghị ya n'oge maka na ọ chọrọ ihazicha ihe tupu ọ pụọ n'ọchịchị.
content_1081	Stella Obasanjo
content_1081	Stella Obasanjo a mụrụ n'ụbọchị 14 nke ọnwa Nọvemba 1945, bụ nwunye Olusegun Obasanjo chịrị Naịjiria site n'afọ 1999 ruo 2007.
content_1081	Tupu ya na di ya abanye n'ọchịchị, o so na ndị ọnụ na-eru n'okwu banyere ime mkpesa maka mgbanwe ọchịchị nke Bekee kpọrọ "political activist".
content_1081	Oge ọ dị ndụ, ọ bụ nwaanyị na-etiputa 'style'. Ọ na-eke ekike mere o ji achakapụta n'ọha.
content_1081	Obasanjo chịzuru afọ abụọ ya n'agbanyeghi na nwunye ya nwụrụ n'afọ 2005.
content_1081	Ọ nwụrụ ka ọ gara ịwa ahụ nke a kpọrọ 'plastic surgery' na Bekee.
content_1081	Maryam Abacha
content_1081	Maryam Abacha a mụrụ n'ụbọchị anọ nke ọnwa Maachị 1945, bụ nwunye Sani Abacha chịrị Naịjiria site n'afọ 1993 ruo 1998.
content_1081	Abacha chịrị oge Naịjirịa ka nọ n'okpuru ọchịchị ndị agha, mana ọchịchị ya adabaghịrị ndị Naịjirịa, nke mere na oge ọ nwụrụ n'afọ 1998, ndị mmadụ wụbara n'ụzọ na-amali elu, na aṅụrị.
content_1081	N'afọ 1999, Maryam kwuru na n'agbanyeghi ihe niile ndị mmadụ na-ekwu maka di ya, na ọ hụrụ Naịjirịa n'anya nke ukwuu.
content_1081	Maryam Babangida
content_1081	Maryam Babangida a mụrụ n'ụbọchị mbụ nke ọnwa Nọvemba 1948 bụ nwunye Ibrahim Badamasi Babangida chịrị Naịjirịa site n'afọ 1985 ruo 1993.
content_1081	Akụkọ na-ekwu na ọ bụ ya kewapụtara ọkwa 'first lady' na Naịjiria site n'ịbụ onyeisi ndị nwunye ndị agha, ebe o si wee hibe ọtụtụ ihe na ụlọọrụ na-enyere ụmụnwaanyị aka.
content_1081	O mere ihe mere ọha ji buru ya n'isi ghara ị na-akatọ maọbụ ekwutọ ya; ọ bụghị naanị na Naịjirịa, ma na mpaghara Afrịka dị iche iche.
content_1081	Dịka nwunye onyeisiala, ekike ọ na-eke bụ 'Igbo bịa lelee", nke bụ na ọ bụ 'olu gbajie ọha'.
content_1081	Nna ya bụ onye Igbo si Asaba, ebe nne ya bụ onye Awụsa.
content_1081	Ọrịa Kansa gburu ya n'afọ 2009.
content_1081	Kedụ nke kacha masị gị?
content_1081	Akụkọ ga-amasị gị:
content_1081	Ndị ọrụ ọkụ latrik akagbuola abubụọrụ ha
content_1081	Gịnị na-esere Aisha Buhari na Garba Shehu?
content_1081	Ihe i kwesiri ịma maka Naira Marley
content_1081	Ihe nkiri a ga-amasị gị:
content_1082	Ndị mbịara mbịara
content_1082	Onyeisiala Muhammadu Buhari kwupụtara na nso nso na Naịjirịa, site n'afọ 2020 gawa ga-enye ndị Afrịka na-abata akwụkwọ njem (Visa) n'ọnụ ama Naịjirịa.
content_1082	Amụma a nke sitere n'atụmatụ 'Africa Free Trade Agreement' nke birila ọkụ, ọ ga-eme ka njem n'etiti mba ndị Afrịka ọzọ na Naịjirịa dị mfe.
content_1082	Africa Free Trade Agreement: Ihe ise ị kwesiri ịmata
content_1082	Ị ma ego ole ị ga-eketa ma e kee ụgwọ Naịjirịa ji ugbua?
content_1082	Cheta na Naịjirịa binyere aka n'akwụkwọ nkwekọrịta n'ọnwa Julaị afọ 2019.
content_1082	Raphael James bụ onyeisi ụlọọrụ na-eme nchọpụta na nhazi ozi a kpọrọ, "Center for Research, Information Management and Media Development (CRIMMD)' na bekee kwuru na o nweghị ihe dị n'isi azu.
content_1082	Na nkọwa ya,"Na mbụ mmadụ nwere ike ịbata maọbụ hapụ Naịjirịa na-ejighi akwụkwọ ọbụla."
content_1082	"Ndị a ha na-agwa bịa kwụwa ụgwọ 'visa' na-abatabu na-ejighi akwụkwọ ọbụla."
content_1082	Ihe Buhari ji kagbuo njem Rwanda
content_1082	Personal Finance: Ebe asaa i nwereike itinye ego ị tụkọtara
content_1082	"Mmadụ na-enubata Naijiria n'igwe mbụ, naanị ndị nwere agba ka ọ na-ara ahụ inweta akwụkwọ eji abata ala Naijiria."
content_1082	Uru ọ dị n'atụmatụ a?
content_1082	Ndị na-ahụ ihe gbasara akụnaụba nakwa mmekọrịta mba na mba dịka Boniface Chizea,Richard Mammah na Raphael James kwuru na uru dị na ya gụnyere:
content_1082	Ọ ga-emeda ndị Afrịka ndị ọzọ obi dịka ụfọdụ na-ewe iwe maka Naịjirịa gbachiri ụzọ e si abata n'ala ha.
content_1082	Ọ ga-enyere mmekọrịta mba na mba n'Afrịka aka
content_1082	ka ndị mba ọzọ were anya ndị Afrịka ndị ọzọ ga na-enweta akwụkwọ njem na-egbughi oge ọbụla.
content_1082	Naịjirịa ga na-enweta ego site n'inye ndị Afrịka ndị ọzọ chọrọ akwụkwọ njem.
content_1082	James si, "Mba Kenya na-anata dọla iri ise ($50) iji nye mmadụ visa dịka ha na-azọchi n'ama."
content_1082	"Nke a na-aba n'akpa gọọmenti ozugbo ozugbo."
content_1082	Ọghọm dị na ya?
content_1082	Ndị ihe a na-ekwu doro anya kwuru na ọghọm dị n'atụmatụ ahụ karịrị uru dị ya.
content_1082	Enweghị ọrụ
content_1082	Ọkachamara n'ihe gbasara akụnaụba bụ Boniface Chizea kwuru na "Naịjirịa buru ibu mana akụnaụba Naịjirịa anaghị eto eto ugbua."
content_1082	"Enweghị ọrụ ka bụ nnukwu nsogbu."
content_1082	Nsogbu nchekwa
content_1082	Chizea gbara ama na nsogbu nchekwa chere Naịjirịa aka mgba ga-akawanye njọ ma e bido imezu atụmatụ ọhụrụ gọọmentị gbasara inye ohere ka ndụ Afrịka ọbụla bịawa Naịjirịa.
content_1082	"Ohi, ntọ, na mpụ bụzi ụzọ e si akpata ego, ị na-akwadokwa ịkpọbata ndị ọzọ ga-abịa chọkwa ọrụ."
content_1082	Nrụrụaka
content_1082	Ha kwuru na nrụrụaka agaghị enye ohere ka Naịjirịa nwete ego site n'inye ndị mmadụ akwụkwọ njem n'ihi nrụrụaka.
content_1082	Akụkọ ga-amasị gị:
content_1082	Ọ ginịdị ka Soludo na ibe ya ga-arụrụ Buhari?
content_1082	Ihe 7 ị ga-eji cheta ndị Naịjirịa ma ị zute ha n'ụgbọelu
content_1082	Ihe na-echere ndị Naịjirịa akamgba ikwụ ụgwọ ụtụ isi
content_1083	Boris Johnson
content_1083	Onyeisi pati Conservative na mba Briten bụ Boris Johnson ekwuola na ya ga-akwụghachị ndị turu pati ya vootu na ntuliaka e mere iji hopụta pati ga-achị mba ahụ.
content_1083	Pati Johnson nyere ndị na-azọsị ha ọchịchị bụ Labour pati mmeri pụrụiche dịka ha meriri ha ma n'ebe a na-ahụ ka ebe ndi kwadoro ha ka.
content_1083	N'okwu Praim Minista Johnson kwuru ka a na-eche ka a kpọọ onye meriri oche abụo fọrọ, ọ sị na mmeri pati ha gosiri na ndị Briten kwụ ya n'azụ n'okwu Brexit.
content_1083	Jeremy Corbyn bụ onyeisi Labour pati n'onwe ya kwenyere na pati Conservatives kurur ha  isi aba okpu na ya bu ntuliaka.
content_1083	Ọ sị na ya agaghị abụ onyeisi pati Labour ruo oge a ga-eme ntuliaka ọzọ.
content_1083	Kedu ihe mmeri a pụtara?
content_1083	Jeremy Corbyn sị na ya agaghị anọ n'isi pati Labour ruo ntuliaka ọzọ
content_1083	Okwu akpụ n'ọnụ were banye ntuliaka bụ Brexit.
content_1083	Boris Johnson so n'ime ndị kwadoro atụmatụ Brexit a nke butere ntuliaka eji jụọ ndị mmadụ ma ha achọrọ ịnọ n'EU maọbụ ha chọrọ ipụ.
content_1083	Ntuliaka a emere n'usoro "referendum" kpọtụru n'ụbọchị 23 nke ọnwa Juun afọ 2016.
content_1083	Ka emechara ntuliaka a ndị chọrọ ka Briten pụọ na EU ji pacenti 52 merie ndi chọrọ ka anọdụ nwetere pacenti 48.
content_1083	David Cameron - bụ onye na-achị n'oge ahụ - rituru n'ọkwa nke mere ka Theresa May malite ọchịchị.
content_1083	Theresa May rituru n'ọkwa ka agbajọrọ atụmatụ Brexit ya ugboro atọ
content_1083	Mbo niile Theresa May gbara ịhụ na Brexit mere amịtaghị mkpụrụ nke mere ya onwe ya jiri rituo n'ọkwa.
content_1083	Boris Johnson rigoro n'ọkwa were malite njem Brexit a mana atụmatụ owepụtara adabaghị.
content_1083	Ugbua ọ na-ahụ mmeri onwetere na ntuliaka a dịka ikike ọha nyere ya ị ga n'ihu mee Brexit n'usoro ọ chọrọ.
content_1083	Ọkọrọtọ Briten na nke EU
content_1083	Gịnị bụ Brexit?
content_1083	Brexit bụ atụmatụ mba Briten jiri chọọ ịpụ na mmekọ mba Yurope akpọrọ "European Union" (EU).
content_1083	Brexit pụtara - "British Exit" - nke bụ ọpụpụ Briten na EU.
content_1083	Kedu ndị so n'European Union
content_1083	Ọpụpụ n'EU ka eme ka ndị Briten na-eji visa aga Yurope
content_1083	Mba 28 so n'ime EU. Atụmatụ a na-enye ha ohere ịtụ mgbere na mmadụ ịgagharị na mba ọbụla ha chọrọ na-enweghi nsogbu.
content_1083	Mba Briten banyere EU n'afọ 1973 (n'oge ahụ, ama ya ka "European Economic Community).
content_1083	Yabụrụ na UK pụrụ, ha ga-abụ mba mbụ si EU pụọ.
content_1084	Ebe na-egosi Ukpor
content_1084	Gịnị mere e jiri gụọ ụfọdụ obodo aha ha na-aza?
content_1084	Ndị Igbo anaghị agụ aha ka ọ bụrụ na ha gụrụ aha, kama ha na-ama ụma gụọ aha nwere nkọwa na mpụtara
content_1084	Nnewi, Awka na obodo ndi ọzọ nwere anụmanụ ha na-akwanyere ugwu
content_1084	Ihe ị kwesiri ịma maka okpueze ala Igbo
content_1084	Ị ma ihe bụ njirimara ndị Ozalla?
content_1084	A bịa n'obodo ndị dị n'ala Igbo, ụfọdụ nwetara aha ha site n'aha onye bidoro obodo ahụ, ebe ndị ọzọ nwetere aha ha site n'ihe ha gabigara mgbe gboo.
content_1084	Mana a bịa n'aha obodo na-aza, ụfọdụ bụ ndị ị ga-aghọta aha ha ozugbo ị nụrụ ya, ebe ndị ọzọ ga-eme ka ị kọo ọkọ n'isi ma taa aka n'eze tupu ị mara ihe ọ pụtara.
content_1084	Aha ụfọdụ obodo ndị ahụ:
content_1084	Ọ bụghị na aha obodo ndị a ga-atọ gị ọchị, kama ọ bụ na o nwereike ịra gị ahụ nghọta dịka onye Igbo, maọbụ gbaa gị gharịị dịka onye esighi obodo ahụ pụta maọbụ mara ihe nwere aha ahụ.
content_1084	Ọzọkwa bụ na aha obodo ndị a akọwaghị onwe ha dịka ndị ọmụmaatụ, Ụmụọpara, Ụmụoji, Enugwu, nakwa ndị ọzọ dị ka ha.
content_1084	Chokoneze: Ọ dị na mpaghara Ezinihitte dị na Mbaise dị n'Imo steeti. Aha ha si n'obodo abụọ bụ "Ụmụchoko" na "Ụmụeze". E mechaa kpokọọ ya ọnụ.
content_1084	Ndịkelịọnwụ: Ọ dị na mpaghara Orumba Nọt dị n'Anambara steeti. Aha a bụ mkpokọta "ndị" na "Ikeliọnwụ". Nkọwa ya pụtara na e nweghi ike na-egbochi ọnwụ.
content_1084	Ejemekwuru: Nke a bụ aha otu obodo dị n'Ugwuta dị n'Imo steeti.  Aha a pụtara na enweghị ụdịrị mmadụ ị gaghị ahụ ma ị garuo obodo ahụ.
content_1084	Dikenafaị: Ọ bụ obodo dị n'Ideatọ dị n'Imo steeti.
content_1084	Imerienwe: Ọ bụ aha a kọwapụtara site na nsọ obodo ahụ na-asọ enwe. Obodo a dị n'Imo steeti.
content_1084	Isuikwuatọ: Ọtụtụ oge ka ndị mmadụ na-akpọghie aha obodo a dị n'Abịa steeti (ụfọdụ na-akpọ ya Isi-Ukwu-Atọ).
content_1084	Ekwereazụ: Obodo a dị n'Imo steeti.
content_1084	Abazụ: Ọ bụghịkwa maka azụ dị na mmiri o. Ọ pụtara "anyị na-aba, anyị a na-azụ". Obodo a dị n'Ọgwa dị n'Imo steeti.
content_1084	Isiekenesi: Nke a si n'ime otu n'ime ahịa anọ dị n'ala Igbo (Eke).
content_1084	Orlu-Gedegwum: Obodo a dị n'Ọlụ dị n'Imo steeti
content_1084	Obibiezena: Obodo a dị n'Imo steeti
content_1084	Abodinoso: Obodo a dị na Mbaise dị n'Imo steeti
content_1084	Ajatakịrị: Obodo a dị n'Abịa steeti
content_1084	Ụmụcheikuku/Nnalane-Okorocha/Ụmụalaji Ụmụber-Leche/Elekenowasi: Ndị a bụcha aha obodo dị n'Aboh Mbaise dị n'Imo steeti.
content_1084	Obinkịta: Ị nwereike ịkpọ ya obi (mkpụrụobi), mana ihe ọ pụtara bụ 'obi' (mbara). Ọ bụ obodi dị n'Arọchukwu dị n'Abịa steeti.
content_1084	Egwudulegu: Obodo a dị n'Ebonyi steeti.
content_1084	Oguzaronweya: Nke a bụ obodo dị n'Ebonyi steeti. Dịka aha ahụ siri kọwaa, ọ pụtara 'obodo guzoro onwe ya'.
content_1084	Mkpuma akwaokuku: Gịnị ka ọ dị gị ka aha obodo a pụtara? Obodo a dị n'Ebonyi steeti.
content_1084	Awkunanaw: Obodo a dị n'Enugwu steeti
content_1084	Nchatancha: Obodo a dị na Nike dị n'Enugwu steeti
content_1084	Amankpunator: Obodo a dị n'Enugwu steeti.
content_1084	Akụkọ ga-amasị gị:
content_1084	Aisha Buhari, Patience Jonathan na nwunye onyeisiala ndị ọzọ ị gaghị echefu ọsịsọ
content_1084	Uru na ọghọm dị na ndị Afrịka ọzọ ịgba aka 'Visa' bata Naijiria
content_1084	Ọ bụ mmadụ abụọ, ọ bụghị asaa ka nwaokorobịa gburu n'Imo steeti - Uweojii
content_1084	Ihe nkiri a ga-amasị gị:
content_1085	Pepe na-agbara Arsenal bọọlụ
content_1085	Manchester City ji iwe ọnyụpa ha gbara kamgbe izuụka sị ka ha kugbuo ndị Arsenal n'ihu 'nne na nna ha'.
content_1085	Ha asọghị anya na ha bịara n'ụlọ Arsenal ma jiri ọkpụ goolu atọ characha a na-asataghị otu merie ha n'asọmpi Premier league.
content_1085	Arsenal ọ na-agbazi okirikiri n'ukwu ose?
content_1085	Ekwe ndị Lyon akụọla Arsenal n'isi
content_1085	N'ime nkeji 2 ka Man City malitere tiwe Arsenal manwụ site na goolu Kevin De Bruyne nyere.
content_1085	A ka-akpụ nke ahụ n'ọnụ mgbe Raheem Sterling mezuru ya goolu abụọ na nkeji 15.
content_1085	Tupu Arsenal na-ama nke egwu na-akụ nwamadị a bụ Kevin De Bruyne gbakara neetị ọzọ na nkeji 40.
content_1085	N'agbanyeghi Arsenal nwara ike mana ọ dịka a ga-asị ha bụ 'Oji ọnụ agba egbe'.
content_1085	Ugbua Arsenal nọ n'ogogo itoolu na tebụlụ Premier league ebe Man City bụ ndị atọ.
content_1085	Manchester United lara na nta ọnya Everton
content_1085	Orie gaara ala n'isi Manchester United dịka ha nabatara Everton n'ụlọ ha n'asọmpi Premier League.
content_1085	Ihe mgbe Man. United si n'aka mgbe onye otu ha bụ Victor Lindelof nyere onwe ha goolu na nkeji 36.
content_1085	Newcastle e gosila Man U na ha bụ dike bọọlụ
content_1085	Everton abọkasịala Man United ka ọkụkọ 'Easter'
content_1085	Ngwa ngwa nke a mechara, Everton kwechiri, mee ka ọ raa Man. United ahụ ịzsa goolu ahụ.
content_1085	Man. United sigidere ọnwụ ruo na nkeji 77 mgbe obere ụzọ neetị mepere site n'aka Mason Greenwood.
content_1085	Nke a mere Manchester United na Everton jiri were otu ọkpụ goolu gbaa onye lawa onye lawa.
content_1085	Manchester United alaghachịla n'ogogo nke isii na tebụlụ bụ nke ọtụtụ na-asị na e jiri mara ha.
content_1085	Akụkọ ndị ga-amasị gị:
content_1085	Kamaru Usman: Dimkpa Naịjirịa nwere 'single bone' eturula ugo
content_1085	Imerienwe, Obinkita, Ajatakiri na obodo ndị ọzọ aha ha adịghị mfe ịghọta
content_1086	Foto a abụghị nke ụmụnwaanyị Ebonyi
content_1086	Akụkọ pụtara na ụfọdụ agadi ụmụnwaanyị ruru otu narị  sị na Agubia dị n'Ikwo gbaọtọ ma buru ngagharịiwe gaa n'isi ọchịchị Ebonyi steeti.
content_1086	Akụkọ sị na Ụmụnwaanyị a kpọrọ oku sị ka gọvanọ Dave Umahi nye iwu ka ndị uweojii tọhapụ ụmụ ha bụ ndị uweojii nwụchiri.
content_1086	Gịnị ka ị ma maka 'Aba Women's riot' mere afọ 90 gara aga?
content_1086	Ụmụnwaanyị Aba emeela ngagharịiwe maka ajọ ụzọ
content_1086	Mana ọnụ na-ekwuru ndị uweojii n'Ebonyi steeti bụ Loveth Odah sị na o juru ya anya ịhụ ụmụnwaanyị a na-eme ngagharịiwe.
content_1086	Ọ sị na a nwụchiri ụmụ ha maka ọgbaghara mere n'izuụka atọ gara aga ebe ha kpọrọ ụfọdụ ụlọ nakwa ụgbọala ọkụ. Na okwu ha ka nọ n'ụlọikpe ugbua.
content_1086	Ọ sị ngaghariiwe a na-egosi na ụmụnwaanyị a na-akwado ihe ọjọọ ụmụ ha na-eme.
content_1086	BBC Igbo kpọrọ gọọmentị Ebonyi Steeti mana ha sị na ha anụghị maka nke a.
content_1086	Ihe anyị ga-eji kwado mbite ego - Onyeisi ụlọomeiwu
content_1086	Onyeisi ụlọ omeiwu ukwu bụ Ahmed Lawan kwuru na nkọwa Buhari nyere maka mbite ego ahụ doro ha anya
content_1086	Onyeisi ụlọ omeiwu ukwu bụ Ahmed Lawan akọwaala ihe ha ga-eji kwadoo arịrịọ maka mbite ego ọhụrụ bụ nke onyeisiala Muhammadu Buhari rịọrọ ha.
content_1086	Lawan nyere nkọwa a oge ọ na-agwa ndị ntaakụkọ okwu n'Abuja n'ụbọchị Mọnde.
content_1086	Ihe ise gbara ọkpụrụkpụ gbasara budget 2020
content_1086	Ọ bụ atụmatụ ibite ego n'ofesi anyị gbajọrọ ka Buhari wetekwara ọzọ - Shehu Sani
content_1086	Ị sonyere n'ime ndị dara ogbenye?
content_1086	Ọ kọwara na ha bụ ndị omeiwu ga-akpachapụ anya iji hụ na ego ahụ ga-aba n'ọrụ.
content_1086	Cheta na ụlọomeiwu nke gara aga ekweghị akwado ka Buhari bite ego ahụ.
content_1086	N'oge ahụ, Bukola Saraki onye bụ onyeisi ụlọ omeiwu ukwu na ndị otu ya jụwara isi na gọọmentị agaghị ebite ego ahụ.
content_1086	Bukola Saraki akwadoghị mbite ego ahụ oge ọ bụ onyeisi ụlọ omeiwu
content_1086	Mana Buhari weghachiri arịrị ahụ azụ n'abalị iri abụọ na asatọ nke ọnwa Nọvemba.
content_1086	Lawan kwuru na ihe kpatara ndịomeiwu ji kagbuo atụmatụ mbite ego ahụ n'oge gara aga bụ maka na onyeisiala akọwaghịrị ha ọfụma.
content_1086	O kwuru sị, "ugbua, ha akọwaala ya nke ọma. O doola anya ihe ha chọrọ iji ego ahụ mee."
content_1086	Ụlọikpe akụchapụla akwụkwọ a gbara Ganduje
content_1086	A na-ebo gọvanọ Ganduje ebubo ịna aka azụ
content_1086	Ụlọikpe na Kano akụchapụla akwụkwọ otu onye ọkaiwu gbara gọvanọ Umar Ganduje gbasara ebubo iri ngari.
content_1086	Ọkaiwu ahụ chọrọ ka ụlọikpe nye iwu ka EFCC nyochaa Ganduje, mana ụlọikpa kụchapụrụ ya n'ihi na iwu Naịjirịa akwadoghi inyocha onye ji ọkwa Gọvanọ.
content_1086	Ọgụ adaala na Pako dị n'Aguda, Surulere
content_1086	Ọtụtụ mmadụ anwụọla n'ihi tigbuo na zogbuo dapụtara n'ebe a na-akpọ Pakọ, Aguda dị na Surulere Lagọs.
content_1086	Onye ntaakụkọ BBC bi nso n'ebe ahụ sị na ọ bụ ndị na-azọ onye ga-abụ onyeisi ndị ntoroọbịa na-alụ ọgụ.
content_1086	Ọgụ shịịte eriela isi onye ntaakụkọ Channels
content_1086	Ihe butere ọgbaaghara na mpaghara Abule Egba na Lagos - Ndị uweojii
content_1086	O kwuru na a lakwara ọtụtụ ngwongwo na ụlọ obibi ndị mmadụ n'iyi.
content_1086	Otu onye ọzọ bi na gburugburu ebe ahụ sị na ụlọọahị niile sị n'ebe ahụ agbachiela.
content_1086	Okwe Champions League agbaala
content_1086	N'egwuregwu, a tụọla akwụkwọ nke Champions League taa ị mata ndị ga-ezute ibe ha na agba nke otu egwubọọlụ iri na isii foduru.
content_1086	N'ime ya Borussia Dortmund nke Germany ga-ezute Paris Saint Germain nke France, Real Madrid nke Spain ga-ezute Manchester City in England.
content_1086	Etu ọ sọrọ ụwa ya mee, Arsenal gba aka iko n'afọ a
content_1086	Brighton asapụla Tottenham ọcha ka azụ ite
content_1086	Atalanta BC nke Italy ga-ezute Valencia CF nke Spain.
content_1086	ClubAtletico de Madrid nke Spain ga-ezute Liverpool FC nke England.
content_1086	Chelsea FC nke England ga-ezute FC Bayern Munchen nke Germany.
content_1086	Olympique Lyonnais nke France ga-ezute Juventus nke Italy.
content_1086	Tottenham Hotspur nke England ga-ezute RB Leipzig nke Germany, ebe SSC Napoli nke Italy na ndị FC Barcelona nke Spain ga-agwu.
content_1086	N'otu aka ahụ ka Arsenal, Celtic nakwa Manchester United ga-amata ndị ha ga-agba n'asọmpị Europa League mgbe a ga-atụ akwụkwọ ha n'ehihie taa bụ Monde.
content_1086	A ga-amalite ịgba Champions League n'ọnwa Febụwaị afọ 2020.
content_1086	Ụmụejima anọ awuchie n'Enugwu
content_1086	Ụzụ tụrụ na Mother of Christ Specialist Hospital Enugwu ụbọchị Satọde mgbe otu nwaanyị mụrụ ejima anọ.
content_1086	Akụkọ anyị nụrụ bụ na Enugwu gbara ụmụaka ahụ nkiri ka akụkọ ha banyere obodo ahụ.
content_1086	Ụfọdụ n'ime ha gakwara ebe ahụ ịkụrụ ya bụ onyinye nke mkpụrụ afọ n'aka nne ha.
content_1086	Nna ụmụ ejima ahụ bụ Cajetan Adiele sị na ọṅụ jụrụ ya afọ ọkachasị ka isi nwụnye na ụmụ ya gbara iche n'udo.
content_1086	Adiele sị na nke a bụ afọ ime mbụ kemgbe ha gbachara akwụkwọ na ọnwa ọktoba 2018.
content_1086	Ọkụ agbaala n'Ibadan
content_1086	Ọkụ ọgbụgba
content_1086	N'ime abalị sọnde ka ndị mmadụ na-ekwo ụra ka ọkụ tapịara ngwa ahịa dị nde kwuru nde nke ụmụ mmadụ n'Ibadan dị n'Oyo steeti.
content_1086	Ndị mmadụ na-eche na ọ bụ mgbe ndị 'Ibadan Electricity Distribution Company' wetere ọkụ bụ mgbe ya bụ ọkụ bidoro.
content_1086	Ọgbaaghara n'India
content_1086	India
content_1086	N'ofesi, Onyeisiala mba India bụ Narendra Modi arịọla ka udo chiaa maka ọgbaghara na-arị ibe ya elu na mba ahụ kemgbe abalị ise.
content_1086	Ndị mmadụ malitere ngagharị iwe maka iwu ọhụrụ etiri n'India bụ nke nwere ikike ka ndị abụghị ndị ụka alakụba nwee ike ịbata na India.
content_1086	Lee ka o si kwuru na Champions league afọ a
content_1086	Akwa akwụọla ọzọ n'OAU
content_1086	OAU
content_1086	Ah! Onyenkuzi ọzọ bụ Victoria Adeniyi alaala mụọ nke mere ya onyenke atọ n'ime otu izuụka.
content_1086	Victoria tupu ọ laa mmụọ bụbu osote onyeisi na ngalaba mahadum ahụ na-amụ maka ejije bụ Department of Dramatic Arts.
content_1086	OAU: Kpụpụ ọkammụta Akindele ụlọịkpe - ICPC
content_1086	chetakwa na ndị omekome gbagburu Jerome Elusiyan abalị atọ gara aga.
content_1086	Tupu nke a eme, ahụrụ Dr Nicholas Igbokwe ebe ọzu ya dọ na ọfis ya.
content_1086	Dịka ọ dere n'akwụkwọ, onye na-ahụ maka mekọrịta Mahadum ahụ na ndị ọzọ bụ Abiodun Olanrewaju, o kwuru na " ọ dị anyị nwute ka ọnwụ sịrị napụ anyị onyenkuzi ọzọ aha ya bụ Victoria Oluwaremilekun Adeniyi ka o ruchabeghị abali abụọ Jerome Elusiyan hapuru."
content_1086	Akụkọ kọrọ na ọ bụ Victoria hazichara ihe ejije ndị mahadum ahụ gosiri abali anọ gara aga ma sokwara mee ngagharị ngosi ndị ọkankuzi mere ha jiri pụta ọgbọ na nzuko nke iri anọ na anọ nke mahadum ahụ.
content_1086	Ndị NIMC akwadoola abụbụ ọrụ
content_1086	Ndị ọrụ ngalaba Goomentị na-ahu maka njirimara bụ National Identity Management Commission  ekwuola na ha adịla njikere igba abụbọ ọrụ maka ụgwọ eji ha na nleghara anya gọọmetị leghara ha.
content_1086	Onyeisioche ndị ọrụ a bụ Lucky Asekokhai gwara ndi ntaakụkọ na ha na-enye gọọmentị ụbọchị  iri atọ na otu nke ọnwa desemba 2019 imegharị ọnodụ ha ma ọbụghi ya ka ha ga dọghachị azụ.
content_1086	Edgar Lungu  sị Amerika laa be ha
content_1086	Edgar Lungu onyeisi mba Zambia
content_1086	Onyeisiala Zambia bụ Edgar Lungu  agwala ndị Amerịka  ka ha kpọrọ onye nnọchite anya ha n'obodo ahụ bụ Daniel Foote maka okwu okwuru megide nga ha turu ụmunwoke abụo maka mmeko nwoke na nwoke.
content_1086	Lungu sị na ọchọghị ndi dika foote na mba ha .
content_1086	Ma cheta kwa na iwu Zambia megidere mmeko nwoke na nwoke.
content_1086	N'egwuregwu
content_1086	Mgbe Manchester City mere Arsenal mmiri chukwu na be ha (Emirate) ụbọchị ụka
content_1086	Otu egwu bọọlụ Manchester City ejirila iwe gbanye ndị Arsenal kpakpando n'anya dịka ha ji ọkpụ goolu atọ ha asataghị chaa chaa merie ha.
content_1086	Mmeri a budatara Arsenal n'ọnọdụ ndị nke itolu na Premiership.
content_1086	Gee akụkọ ndị a n'otu nkeji
content_1086	Akụkọ ga-amasị gị
content_1086	'PEPEsoup' oke ọnụahịa Arsenal agbaala ụka n'azụ ụlọ ha
content_1086	Kamaru Usman: Dimkpa Naịjirịa nwere 'single bone' eturula ugo
content_1086	Imerienwe, Obinkita, Ajatakiri na obodo ndị ọzọ aha ha adịghị mfe ịghọta
content_1087	Ndị ichie
content_1087	Ndị mmadụ na-achọ imata nke bụ eziokwu n'esemokwu dị n'etiti ndị obodo Agba dị n'Ekwulobia na Igwe ndị Ekwulobia bụ Igwe Emmanuel Onyeneke.
content_1087	Akụkọ pụtabụrụnụ na-ekwu na ndị Obodo Agba kwuru na ha na Igwe ha agaghị enwe mmekọ ọbụla.
content_1087	Ndị omekome amụtala ọzọ n'Anambra
content_1087	Onye Igbo abụrụla 'Mayor' na London
content_1087	Nke a mere ka BBC gbaa onye chibụru dịka onyeisioche 'Agba Development Union" nke ngalaba Legos ma chikwaa dịka onyeisioche ngalaba ehiwere maka udo na Ekwulobia bụ Chibueze Ezegwu
content_1087	ajụjụ maka ihe na-eme.
content_1087	Ezegwu kwuru sị " Kamgbe Igwe banyere n'oche Eze, nsogbu dị, mgbe ọbụla a sị ka-eme ụdo, ịgwe na-ajụ",
content_1087	N'afọ 2016 ka ndị ofufe dị iche iche biara ikpe udo mgbe Igwe na ndị otu ya kpọrọ ha ka ha kpee udo.
content_1087	O kwukwara na mgbe ndị ofufe a mechara nyocha ha, ha gosiri ya ndị Ekwulobia nke Igwe kwenyere.
content_1087	Ọnwụ Igwe: Ụmụokoroọbịa Akpugo agbaala ọsọ
content_1087	Ndị gburu Paul Offu na Clement Ugwu nọzị anyị n'aka - Uweojii Enugu
content_1087	Kama mgbe ọ lara ọ megharịrị ma jụ nchopụta ndị otu udo a mere.
content_1087	Nke mere ka ndị obodo Agba nwee nzụkọ ma mee ntụliaka imara ma ha a ga akwụsị i ga be Igwe.
content_1087	Mmadụ narị abụọ na otu kwetere na ha agaghi enwezị ndi nnọchite anya n'obi Igwe ebe mmadụ abụọ kwenyere na ha ga-enwe ndị nnọchite anya na nke Igwe.
content_1087	Mgbe ha kpebiri nke a , ha degara Igwe na ndị Ekwulobia niile akwụkwọ ma gwa ha ebe ndị Agba kwụ.
content_1087	Ezegwu kwuru sị " Anyi degara Igwe na ndị Ekwulobia akwụkwo gwa ha na ndị Agba agaghị enwe ndị nnọchite anya na nke Igwe ruo mgbe ọ bụla igwe chọrọ udo"
content_1087	Mbo niile BBC gbara inweta Igwe Emmanuel n'ekwentị amụtaghi mkpụrụ.
content_1087	Akụkọ ka na-abịa.
content_1087	Akụkọ ga-amasị gị
content_1087	Ihe mere ihe nkiri Netflix na-adọrọ okwu
content_1087	Mmadụ atọ anwụọla na Mahadum Obafemi Awolowo n'otu izuụka
content_1087	Ndị uweojii atọhapụla Duncan Mighty
content_1087	'Ụmụakwụkwọ FUTO tọrọ na Croatia ga-alọta mgbe n'adịghị anya' - Abike Dabiri
content_1088	Miss World, Miss Universe, Miss USA
content_1088	Ọ bụ n'abalị iri na anọ nke ọnwa Dicemba ka Toni-Ann Singh bụ nwaafọ Jamaịka tuuru ugo dịka nwaanyị kachasị mma n'asọmpi Miss World.
content_1088	Mmeri nwaada Singh mere ya ugo ise pụrụche ndị isi ojii ritere n'afọ a.
content_1088	Ụbọchị abụọ tupu Singh eturu ugo ya, Zozibini Tunzi nke Saụt Afịrịka tutere ugo dịka nwaanyị kacha mma n'ụwa n'asọmpi Miss Universe.
content_1088	Ụmụnwaanyị Igbo bụ 'olu gbajie boys'
content_1088	Ụmụnwaanyị Imo state bụ "a kwaa a kwụrụ" na Nigeria
content_1088	Na mba Amerịka, Cheslie Kryst bụ Miss USA, Kaliegh Garris bụ "Miss Teen USA" ebe Nia Franklin bị "Miss America".
content_1088	Ihe a bụ mbụ ndị isi ojii ji ọkwa ndị a n'otu oge.
content_1088	Ihe ntụrụ ugo ndị a jiri bụrụ ọpụrịche bu maka na ha mere n'ogige ebe anaghị ahụkarị ndị isi ojii dịka ndị eji ama atụ mma nwaanyị.
content_1088	Cheta na nwaafọ Naịjirịa Agbani Darego bụ onye isi ojii mbụ tụru ugo dịka "Miss World" nke o ritere n'afọ 2001.
content_1088	Ọ bụ Janelle Commissiong bụ onye isi ojii mbụ ritere ọkwa "Miss Universe" n'afọ 1977, dịka Vanessa Williams bụ onye isi ojii mbụ nwetere ọkwa Miss America n'afọ 1983.
content_1088	Carole Anne-Marie Gist bụ onye mbụ e nyere ọkwa Miss USA n'afọ 1990.
content_1088	Ibinabo Fiberesima bụ onye na-ahazị ntụrụ ugo "Miss Earth Nigeria" gwara BBC Igbo na ọ bụghị maka mma sọsọ ka ndị isi ojii jiri nọdụ n'ọkwa a ugbua.
content_1088	Ọ sị: "Ihe mere bụ na ndị mmadu aghọtala ihe ndị na-ahazi emume ọkacha mma nwaanyị na-achọ.
content_1088	"Ọzọ bụ na ụmụada a gbara ezigbote mbọ ịhụ na ha pụtara n'isi."
content_1088	Agbani Darego bụ onye agbụrụ ojii mbu tụrụ ugo dịka Miss World
content_1088	Ọ gakwara n'ihu kwuo na ọbụghị eziokwu na ụfọdụ na-eche na ndi isi ojii amaghi mma.
content_1088	"Onye Naịjirịa gara emume Miss Earth pụtara n'ime ndị iri. Nke a bu mbụ Naijirịa ruru ọkwa a.
content_1088	O gosiri na ndị mmadụ na amụta etu esi asọ mpị a ọfụma."
content_1088	Ọkammụta May Ikeora gwara BBC Igbo na mmeri ndị a ga-enye ọtụtụ ụmụ nwaanyị isi ojii ikike ikwenye na mma ha, ọkachasị ugbua ndị mmadụ na-etinye ọnụ na oke agbụrụ Bekee kpọrọ "Colourism".
content_1088	Ọ sị: "Ihe a mere dị mma, mana ebe ọ na-emetụ m n'obi bụ ya bụrụkwa ihe ga-esi etu a gawa.
content_1088	"Ya abụkwana ọnọdụ ibinye aka, ka ọ bụru na a na-eme. Ya bụrụkwa nke ziri ezi."
content_1088	Ọ gakwara n'ihu kwuo na ihe a na-egosi nnabata n'ụzọ pụrụiche na agwa agbụrụ ojii na ntutu ha bu ihe mara mma.
content_1088	Fiberesima tinyekwara ọnụ n'agwa onye nọchitere anya Naịjirịa bụ Nyekachi Douglas kpara mgbe e thunyere Singh ugo "Miss World".
content_1088	Ọ sị na o gosiri obiọma ndi Naịjirịa.
content_1088	"Nwa ada nọchịtere anya Naịjirịa na Miss Universe bụ Olutosin Araromi kpakwara ụdịrị agwa a oge Zozibini Tunzi nke Sawụt Afịrịka nwetara mmeri.
content_1088	"Ihe a bu njirimara ndị Naịjirịa. Anyị na-enwe ọṅụ ma ndị mmadụ nwee mmeri."
content_1089	Aka chiburu Abia Steeti bụ Orji Uzor Kalu ebeela akwa begara ụlọikpe dị na Legọs na-arịọ ka atọhapụ ya na mkpọrọ.
content_1089	Ọ bụ ọkaiwu Kalu rịọrọ ụlọikpe arịrịọ a n'ụbọchị Tuzde.
content_1089	Mkpọrọ afọ 12 a tụrụ Kalu gosiri na ịgbaba APC abụghị ịgbanarị ikpe - Rotimi Jacobs
content_1089	Orji Kalu amaala afọ n'ala n'ikwụsị nyocha ya.
content_1089	Kalu gwara ulọikpe na ahụ adịghị ya.
content_1089	O kwukwara na ọrịa ya abụghị nke ụlọọgwụ dị n'ụlọmkpọrọ ga agwọtali.
content_1089	Kalu rịọkwara ụlọikpe ahụ ka a tọhapụ ya n'ihi na ọ bụ onye omeiwu.
content_1089	O kwuru na onweghị onye ga-anọchite anya ndị mpaghara ya n'ụlọ omeiwu ukwu, bụ ebe o ji ọkwa 'chief whip'.
content_1089	Ọkaiwu EFCC bụ Ọkaiwu Rotimi Jacobs
content_1089	Mana ngalaba EFCC gwara ụlọikpe ka ha gbachi Kalu nkịtị.
content_1089	EFCC kwuru na ebe ọbụ na a tụọla Kalu mkpọrọ, onweghizi ike isi n'ụlọ mkpọrọ pụta ruo mgbe oge e nyere ya zuru.
content_1089	Ọka ikpe Mohammed Liman kwuru na ya ga-ekpebi ikpe ahụ n'abalị iri abụọ na atọ nke ọnwa Disemba.
content_1089	Onyeisiala Muhammadu Buhari
content_1089	Onyeisiala Muhammadu Buhari etinyela aka na bọjeti 2020 ugbua, dịka o kwupụtara n'igwe Twitter ya.
content_1089	Agaghị m anabata nrụrụaka ntuliaka na 2023
content_1089	Onyeisiala Muhammadu Buhari agwala ndị chọrọ ịzọ ọkwa ọchịchị n'afọ 2023 ka ha gbasie mbọ ike n'ihi na ọ ga-aghị anagide nrụrụaka na ntuliaka.
content_1089	Ọ gwara ndị na-akwado iji ndị ọrụ nchekwa napụ ndị mmadụ vootu ha n'ike ka ha chee ya eche na ọ gaghị enwe ha ohere ahụ.
content_1089	Onyeisiala Buhari efebatala Naịjirịa
content_1089	Agbalịkwaranụ m- Buhari
content_1089	Buhari dọrọ aka na ntị a mgbe ọ na-anabata ndị ọrụ gọọmentị kpọtụrụ ya n'isiụlọọrụ n'emume ncheta ụbọchị ọmụmụ ya.
content_1089	O kwuru ka onye ọbụla ejila aha ya achụnta vootu na ntuliaka afọ 2023, ka onye ọbụla rụọ ọrụ dịrị ya.
content_1089	O metara buru
content_1089	Pope Francis gbara afọ iri asatọ na atọ n'ụbọchị Tuzde
content_1089	Onyeisi ụka Katọlik bụ Pope Francis ewepula iwu na-egbochi ịgba ndị ụkọchukwu e boro ebubo ịmetọ ụmụaka n'anwụ
content_1089	Nke a na-abịa dịka Pope Francis gbara afọ iri asatọ na atọ n'ụbọchị Tuzde.
content_1089	'Gbagharanụ arụ na-eme n'ụlọ ụka' - Pope Francis
content_1089	Pope Francis a ga-ekwe ka ndị 'Fada' bido lụwa nwaanyị?
content_1089	O kwuru na ụkọchukwu ọbụla e boro ebubo ịmetọ ụmụaka ga-eji isi ya buru.
content_1089	Ọtụtụ ndị ụkọchukwu Katọlik ka a na-ebo ebubo ịmetọ ụmụntakịrị.
content_1089	Mana ọtụtụ n'ime ebubo a anaghị apụta ihe.
content_1089	Mikel Arteta ọ ga-aga Arsenal?
content_1089	Mikel Arteta nọ Manchester City ugbua
content_1089	Otu egwu bọọlụ Arsenal na-atule ịhọrọ Mikel Arteta ka ọ bụrụ onye nkuzi ha.
content_1089	Arteta gbabuuru Arsenal bọọlụ n'oge gara aga.
content_1089	Ugbua, ọ nọ na Manchester City ebe ọ bụ osote onye nkuzi.
content_1089	Carlo Ancelotti bụ onye nkuzi bọọlụ nwere nnukwu agba n'ụwa
content_1089	N'otu aka ahụ, ndị Everton na-atulekwa ịkpọta Carlo Ancelotti ka ọ bịa kuziwere ha.
content_1089	Ancelotti akụzierela otu bọọlụ dị icheiche n'akụkụ ụwa niile.
content_1089	Ha gụnyere Chelsea, Real Madrid, Juventus, AC Milan, Paris St Germain, Bayern Munich na Napoli.
content_1089	Otu RevolutionNow emeela ngagharịiwe na Legọs
content_1089	Ndị otu kpọrọ onwe ha RevolutionNow eburula ngagharịiwe gaa na 'Computer Village' dị na Legọs maka onyeisi ha bụ Omoyele Sowore nọ n'aka ndị DSS.
content_1089	Otu na-akpọkwa oku sị ka a kagbuo iwu megidere soshal midia nke ndị ụlọomeiwu chọrọ iwepụta nakwa ihe ndị ọzọ.
content_1089	A maala Perez Musharraf ikpe ọnwụ
content_1089	Ọchị agha Pervez Musharraf chiri Pakistan site n'afọ 2001 - 2013
content_1089	N'ofesi, amaala onye bụbu onyeisi obodo ala mba Pakistan bụ General Perez Musharraf ikpe ọnwụ.
content_1089	A mara ya ikpe ọnwụ site na-ebubo eboro ya maka ịgba gọọmenti nke ọ nọ bụ n'isi ya site n'afọ 2001 ruo 2008 mgba okpuru. A malitere ikpe ya n'afọ 2013.
content_1089	Liverpool na Aston Villa ga-ezute na mgbeda a
content_1089	N'egwuregwu kee nkwụcha chebiri asọmpi Liverpool na Aston Villa mgbe ọ fọrọ nkeji iri na ise ka ọ kụọ elekere asatọ nke abalịa.
content_1089	Onye nkuzi ndị ntorobia Liverpool bụ Neil Critchley sị na ya dị njikere izute Aston Villa ma nweekwa obi isiike ịgbapụ ya mkpụrụ ọkwụru n'anya na agba nke anọ nke iko Carabao.
content_1089	Naira Marley ọ banyela n'ofe ọkụ ọzọ?
content_1089	Otiegwu Naira Marley edepụtala n'akara twitter maka akụkọ o kwuru na-efegharị boro ya ebubo ohi ụgbọala.
content_1089	O dere na ọ bụ ndị afọ ọjọ na-ebugharị akụkọ na-ekwu na o zuru ụgbọala.
content_1089	Marley  kwuru na agbanyeghị etu ụfọdụ ndị mmadụ si akatọ aha ya, na ya ga-abụrịrị onyeisiala Naịjirịa.
content_1089	Akụkọ ahụ na-efegharịnụ kwuru na otu ụlọikpe enyela iwu ka a nwụchie Naira Marley maka ebubo ohi ụgbọala.
content_1089	Cheta na o nwere mgbe ụlọọrụ 'Economic and Financial Crimes Commission' nwuchiri Marley maka ebubo mrụrụaka.
content_1089	Buhari etinyele aka na Bọjet 2020
content_1089	Onyeisiala bụ Muhammadụ Buharị ga-ebinye aka n'akwụkwọ  mkpata na mmefu akụ nke afọ 2020 dịka ọ na eme emume ụbọchi ncheta ọmụmu ya taa.
content_1089	Ọ bụ n'ụbochị ise nke Disemba ka ndị ụlọ omeiwu nyere ikike ma kwenye na atụmatụ gọọmentị ga eji mefuo puku ijeri iri na ọma.
content_1089	Ụlọomeiwu ejirila N500bn bulite bọjeti
content_1089	2019 BUDGET: Etu o siri dị na steeti dị n'ala Igbo
content_1089	Akụkọ kachasị n'abalị a: Naịjirịa nọ n'ụzọ agbaruola ihu maka ego e bere na bọjet Ndigbo
content_1089	N'otu aka ahụ ka ndị ụlọomeiwu wepụtara puku ijeri naira anọ na ọma asatọ maka ikwu ụgwọ Naijirịa ji, wepụta puku ijeri naira abụo na ọma anọ ma tinye ijer naira atọ n'ego mmefu ndị ụlọomeiwu nke mere ka ego mmefu ha pụta otu nari ijeri naira na iri abụo na asatọ.
content_1089	Onyeisiala bụ Muhammadụ Buharị ga-ebinye aka n'akwụkwọ  mkpata na mmefu akụ nke afọ 2020 dịka ọ na eme emume ụbọchi ncheta ọmụmu ya taa.
content_1089	Ọ bụ n'ụbochị ise nke Disemba ka ndị ụlọ omeiwu nyere ikike ma kwenye na atụmatụ gọọmentị ga eji mefuo puku ijeri iri na ọma.
content_1089	N'otu aka ahụ ka ndị ụlọomeiwu wepụtara puku ijeri naira anọ na ọma asatọ maka ikwu ụgwọ Naijirịa ji, wepụta puku ijeri naira abụo na ọma anọ ma tinye ijer naira atọ n'ego mmefu ndị ụlọomeiwu nke mere ka ego mmefu ha pụta otu nari ijeri naira na iri abụo na asatọ.
content_1089	APC agbagharala Okorocha na Okechukwu
content_1089	Otu ndorondoro ọchịchị APC sị na ya agbagharala ndị niile ha machipuru maka ekweghiekwe ha.
content_1089	Ndị a gụnyere Rochas Okorocha, Rotimi Akeredolu, Osita Okechukwu na ndị ọzọ.
content_1089	N'akwụkwọ odeakwụkwọ mgbasa ozi ha bụ Lanre Issa-Onilu dere, APC sị ndị a ha gaa mee udo na steeti ha dị iche iche ma soro ibe ha n'ọrụ mempe obodo
content_1089	Boeing ga-akwụsịlata ịrụpụta 737 Max
content_1089	Ozi anyị nụrụ na-ekwu na ụlọọrụ Boeing ga-emechinata ọrụrụ ụgbọelu ha bụ 737 Max na January.
content_1089	Boeing kachiri ntị ịrụpụta ya bụ ụgbọelụ agbanyeghị na ọ kụjara ụgboro abụọ gbuo ọtụtụ mmadụ Indonesia na Ethiopia.
content_1089	Ọ dịka uche Mikel Arteta adị n'Arsenal?
content_1089	N'egwuregwu, maka ọnyụpa Arsenal na-agba, ọ dịka ya bụ otu egwubọọlụ amalitela ịrọ Mikel Arteta nke Manchester City anya dịka onye nchịkota ha.
content_1089	Amabeghị ka Arsenal enyela Arteta ya bụ ọrụ ịnọchị Unai Emery bụ nke achụrụ n'ọrụ n'ọnwa Nọvemba mana Pep Guardiola sị na ya agaghị abụ ọgbatauhie ya ha.
content_1089	Gee akụkọ ndị a n'otu nkeji
content_1089	Lee ihe nkiri anyị
content_1089	Akụkọ ga-amasị gị
content_1089	Ụwa ekwerela na ụmụnwaanyị isi ojii bụ dachịị?
content_1089	Ihe mere ụmụnwaanyị Ebonyi ji gbara ọtọ mee ngagharịiwe
content_1089	Ipob a ga-arịọ Rotimi Amaechi mgbaghara ugbua?
content_1090	Gọvanọ Anambra Steeti
content_1090	Gọọmentị Anambra Steeti akọwaala ihe gbasara ebubo oke mmefu ego ndị mmadụ na-ebo gọvanọ Willie Obiano.
content_1090	Otu a kpọrọ 'Human Rights Liberty Access and Peace Defenders Foundation' (HURIDE) kwuru na Obiano wepụtara ihe karịrị otu ijeri naira iji chọọ Anambara Steeti mma maka ekeresimesi.
content_1090	Onyeisi otu ahụ bụ Dede Uzor kwukwara na ego ahụ karịrị ego gọọmentị ji arụ ọrụ mmepe ndị ọzọ na steeti ahụ.
content_1090	Gọọmentị Anambra state ga-emefu N137.1b na bọjeetị afọ 2020
content_1090	Lee ihe akụ ọnatarachi juru n'Anambra steeti
content_1090	Mgbe BBC kpọtụụrụ Uzor, ọ kọwara na ọ bụ na Soshal Midịa ka ha nwetere ya bụ akụkọ.
content_1090	Ọ kọwakwara na gọọmentị ekweghị akọwara ha nke ọma mgbe ha jụrụ ese maka ebubo ahụ.
content_1090	Ihe gọọmentị Anambra steeti kwuru
content_1090	Don Adinuba
content_1090	Mana Don Adinuba bụ Kọmishọna mgbasa ozi n'Anambra kwuru na ebubo ahụ niile bụ asị ọcha.
content_1090	Adinuba jụrụ sị: "Ego ole ka Anamabra steeti na enweta n'ọnwa ha ga-eji mefuo otu ijeri naịra na ụma maka ndozi ekeresimesi?"
content_1090	Ndị otu m gbara ụlọomeiwu Anambra steeti okirikiri - Uweojii
content_1090	Aka Willie Obiano adịghị n'ịhọpụta Eze ọhụrụ Aguleri
content_1090	Adinuba kọwara na Anambra steeti na agba mbọ ịkwụ ndị ọrụ ụgwọ ọnwa, na gọọmentị enweghị ego ha na-emefu emefu.
content_1090	O kwuru na ọbụ ụloorụ dị iche iche na enye aka imezigasị ebe ụfọdụ na steeti ahụ maka ekeresimesi.
content_1090	Kọmishọna ahụ kwukwara na ọbụ aka chịburu steeti ahụ bụ Peter Obi na-agbasa asịrị na Obiano na-emefu ego n'ụzọ ekwesịghị ekwesị.
content_1090	O kwuru na ọbụ Val Obi bụ onye enyemaka Peter Obi depụtara ya bụ akụkọ ụgha.
content_1090	Ihe Val Obi kwụrụ
content_1090	Peter Obi bụ aka chịburu Anambra Steeti
content_1090	Mgbe BBC kpọrọ Val Obi, o kwuru na aka ya adịghị n'akụkọ ahụ.
content_1090	N'okwu ya: "Onye sị na onwere ihe m dere, onye ahu wepụta ya."
content_1090	Obi kwuru na onweghị etu mmefu ego goomentị si gbasata ya.
content_1090	Akụkọ ga-amasị gị
content_1090	Ahmed Lawan akọwala ihe ndị ụlọomeiwu ga-eji kwado ego mgbazite mba ofesi
content_1090	Ọ bụ eziokwu na a chuturu igwe ndị Ekwulobia?
content_1090	Ihe mere ụmụnwaanyị Ebonyi ji gbara ọtọ mee ngagharịiwe
content_1090	Uru na ọghọm dị na ndị Afrịka ọzọ ịgba aka 'Visa' bata Naijiria
content_1090	Ihe nkiri ga-amasị gị:
content_1091	Benjamin Uwajumogu
content_1091	All Progressive Congress akwala arịrị maka ọnwụ Sịnetọ Benjamin Uwajimogu bụ onye otu ha na-anọchiteanya Imo North n'ụlọomeiwu.
content_1091	N'ozi ha depụtara n'akara twitter kwuru na Uwajumogu bụ onye umeala maara nke ekwe na-akụ na ndọrọdọrọ ọchịchị.
content_1091	Sịnetọ Benjamin Uwajumogu anwụrụ n'isi ụtụtụ ụbọchị Wednezde 18 Disemba, afọ 2019.
content_1091	Onye bụbụ Kaụnselọ na-anọchiteanya Ideato North bụ George Ukeh gwara BBC Igbo na nke a bụ eziokwu.
content_1091	Obi na-agbawa ndị otiegwu maka ọnwụ DJ Arafat
content_1091	Omeiwu Independence Ogunewe anwụọla
content_1091	Ka ị ga-esi gbanahụ "ọdịda n'ike" na-ebute ọnwụ
content_1091	Ukeh sị na o nwetere akụkọ ọnwụ ya n'ọgbakọ 'Whatsapp' nke ndị pati APC Imo steeti n'ụtụtụ taa.
content_1091	Onyeisioche pati APC n'Imo Steeti bụ Dan Nwafor sị na ọnwụ ya bụ ihe ijuanya nakwa oke ụsụ nye APC, Imo steeti nakwa Naịjirịa.
content_1091	Ruo oge ọnwụ ya, Uwajumogu bụ onyeisioche kọmitii na-ahụ maka ndị ọrụ bekee, iwe ndị mmadụ n'ọrụ nakwa ịrụpụta ihe.
content_1091	Ihe e ji echeta ya bụ na ọ chepụtara iwu ga-ekpuchi ndị na-agba mpụ na nrụrụaka n'anwụ a kpọrọ 'Whistleblower and Witness Protection Bill'.
content_1091	Anyị ka na-agba mbọ ichọpụta ihe gburu ya bụ nke anyị ga-ewete n'uju.
content_1091	Ihe i kwesịrị ịma maka Benjamin Uwajumogu
content_1091	A mụrụ ya n'obodo Umuihi dị n'okpuruọchịchị Ihitte/Uboma nke mpaghara Okigwe, Imo Steeti.
content_1091	Ọ gụrụ akwụkwọ n'Uboma Sekọndịrị dị n'Ikperejere Etiti, gụọkwa na Mahadum New Jersey dị n'Amerịka, Madadum De Sorbonne nakwa Mahadum Schiller dị na Paris, Fransị.
content_1091	Ọ lụrụ nwaada Elleen Uwajumogu, ha mụrụ ụmụ atọ
content_1091	Ọ bụ onyeisioche mbụ ndị 'Social Democratic Party' n'Ihitte/Uboma n'afọ 1990, mgbe ọ dị naanị afọ 25.
content_1091	Ọ bụbụ onyeisioche ụlọomeiwu Imo Steeti n'afọ 2011 ruo afọ 2015.
content_1091	Ọ bụ Sịnetọ na-anọchiteanya Imo North n'ụlọomeiwu ukwu n'aha pati All Progressive Congress (APC).
content_1091	O nwetere ụfọdụ nturuugo site n'aka 'Chamber of Commerce' Abia Steeti, 'Rotary Club' nke Enugwu na ndị ọzọ.
content_1091	Akụkọ ndị ga-amasị gị:
content_1091	Ndị dara ọrịa mgbe akpụpụrụ ha n'ụlọikpe maka nrụrụaka
content_1091	Abaribe akpọọla oku ka enyocha usoro Visa Free Arrival ọfụma
content_1092	ahịa osikapa na nrị mkpụrụ ibe ya
content_1092	Gọọmentị site n'aka ndị National Bureau of Statistics (NBS) kwetere n'ezie na ọnụahịa ji ihe dịka pasenti iri na otu na ụma (11.85%) rịa elu.
content_1092	Nke a pụtara na ọnụahịa ejirila ihe ruru pasenti 0.24 ria elu kamgbe ọnwa ọktoba afọ 2019.
content_1092	Etu e si nweta aha ahịa anọ dị n'ala Igbo
content_1092	Ọnụ ahịa ihe a na-ere n'ahịa adaala n'ezie?
content_1092	Ndị ọrụ a kwuru nke a n'akwụkwọ ha kpọrọ 'ITS Consumer Price Index (CPI) and Inflation' nke ha wepụtara n'ọnwa Nọvemba 2019.
content_1092	Dịka Ekeresimesi na-atụnye ụkwụ ihe oriri ụfọdụ arịala ọnụ ebe ụfọdụ dara ada.
content_1092	Ebe gọọmenti na ndị ọrụ ugbo na aṅụrị n'ọnụahịa osikapa rịrị ọnụ ugbua maka okeala Naịjirịa e mechiri, ndị na-azụ azụ na-eti mkpụ na ọnụahịa nrị dị oke ọnụ.
content_1092	Nke a mere BBC Igbo ji gbawa ndị mgbere osikapa ajụjụ ọnụ ịmata ka ihe siri kwuru n'ahịa osikapa, iji maa atụ.
content_1092	Toyin Lawal bụ onye na-ere ahịa nri n'Enugwu ji Igbo kọwa ihe ọ na-eri ha na-ere osikapa site kemgbe Jenuwarị.
content_1092	Toyin sị na Jenuwarị ruo na Maachị ha rere akpa osikapa puku naira iri (N10,000) nke gbara narịa iri ise n'otu iko.
content_1092	N'ọnwa Apreelu ruo Mee, ha rere otu akpa osikapa puku naịra iri na atọ ruo iri na anọ (N13,000 - N14,000) bụ nke gbara naịra iri isii maọbụ iri asaa n'otu iko.
content_1092	Ebe ahụ ka o si rigoo puku naịra iri na anọ na Seputemba.
content_1092	Mgbe ọnwa Nọvemba ruru, akpa osikapa ruru ọnụ puku naịra iri na isii.
content_1092	Ebe ahụ ka o si ruo ebe ọ nọ ugbua bụ puku naịra iri na asatọ kwa otu akpa.
content_1092	Nke a bụ ọnụahịa osikapa Naịjirịa, ebe nke ofesi nọ na puku naịra iri abụọ na anọ otu akpa (N24,000).
content_1092	Lee ihe nkiri a
content_1092	Akụkọ ga-amasị gị
content_1092	Ihe mere ụmụnwaanyị Ebonyi ji gbara ọtọ mee ngagharịiwe
content_1092	Victor Ezugwu, odogwu rụrụ ụgbọagha bụ Igbo bịa lelee
content_1092	'Ụmụakwụkwọ FUTO tọrọ na Croatia ga-alọta mgbe n'adịghị anya' - Abike Dabiri
content_1093	Pelosi na akụru Trump aka
content_1093	Dịka ndị Ụlọomeiwu obele na mba Amerịka ebinyere aka n'akwụkwọ akpọrọ "Articles of Impeachment" na Bekee Onyeisiala Donald Trump si na onweghi ebe ya na-aga.
content_1093	Atụmatụ 'impeachment' a kwuru na Trump emetere ihe ekwesiri iji chụọ ha dịka onyeisiala mba Amerịka.
content_1093	Nke a mere ka ọ bụrụ onyeisiala Amerịka nke atọ ndị ụlọ omeiwu tinyere akwụkwọ ka achụpụ n'ọkwa.
content_1093	Usoro enwereike ji chụọ Trump n'ọrụ
content_1093	Trump agaala ije na ndagwuru ugwu olulu ọnwụ
content_1093	Mana, dịka o dere n'akara Twitter ya, Trump sị na ihe a ndị Ụlọomeiwu Nta mere ezighi ezi ma kwuo na ha ya ka kwụ chịm na-eche ikpe n'Ụlọomeiwu Ukwu.
content_1093	Ọ bụ Nancy Pelosi bụ Onyeisi Ụlọomeiwu nta gụpụtara atụmatụ "Article of Impeachment" a ọ sị bụ maka Trump iji ọkwa chọọ ọganyị ihu nke a etu ekwesighi ekweshi.
content_1093	Pelosi bụ onye kachasị nwee ọkwa n'ogige pati Democrat bụ ndị tinyere uchu n'atụmatụ a.
content_1093	Nancy Pelosi ka ọkụrụ kpọmiji maa Trump ikpe mpụ
content_1093	Pelosi kwuru sị "ọ bụ agwa na ezighị ezi onyeisiala kpara mere ka o dị mkpa na achụturu ya n'ọkwa".
content_1093	Ka emechara ntuliaka eji maa Trump ikpe, Pelosi dere n'aka Twitter ya na onweghi onye gafere ikpe ikpe.
content_1093	Dịka ọ dị ugbua, Trump ka bụkwa onyeisiala Amerịka.
content_1093	Ọ bụ ndị ụloomeiwu ukwu ka ekpe zị ikpe ya ụgbụa.
content_1093	Kedu ihe ndi na-akwado Trump na-ekwu
content_1093	Patị Trump kwụ ya chịm n'azụ. Nke pụtara na enweghị olileanya na ha ga-ama ya ikpe na Sineti oge akwụkwọ 'impeachment' a rutere ebe ahụ.
content_1093	Ọtụtụ ndị Omeiwu patị Republikan tinyekwara ọnụ ma katọọ atụmatụ ịma Trump ikpe.
content_1093	Gịni butere okwu ịchụpu Donald Trump
content_1093	Ihe na-ese okwu bụ ebubo na Onyeisiala Trump gwara onyeisiala mba Ukrane bụ Volodymyr Zelensky ka o nyochaa onye bụbụ osote onyeisiala Amerịka bụ Joe Biden.
content_1093	Dịka Trump siri kwuo, Biden na nwa ya nwoke aha ya bụ Hunter Biden tinyere aka na nrụrụaka banyere ego mgbe nwa amadị ahu na-arụrụ otu ụlọọrụ na Ukarane ọrụ.
content_1093	Trump sị na Iran na-atụ 'asị ọcha' maka ndị CIA ha 'nwụchiri'
content_1093	Trump na Kim a ga-ekwe n'aka nke udo?
content_1093	Nke bụ eziokwu bụ na ndị Ukrane mere nyocha maka ebubo a ma sị na onweghi mpụ ha hụrụ.
content_1093	Nke bụ isi mmiri bụ na iwu Amerịka machiri onyeisiala mba ahụ ị sị ka mba ọzọ mere ya ihe ọma.
content_1093	Lee Usoro njem ichutu Donald Trump
content_1093	Akụkọ ga-amasị gị
content_1093	APC akwala arịrị n'ọnwụ Sịnetọ Uwajumogu
content_1093	Barcelona na Real Madrid kere onwe ha agbụ
content_1093	Etu ọnụahịa ji rịa elu kamgbe Ọktoba 2019
content_1093	Ndị dara ọrịa mgbe akpụpụrụ ha n'ụlọikpe maka nrụrụaka
content_1094	Ụka Sotitobire
content_1094	Ndị mmadụ gbara ụlọ uka Sotitobire dị n'Akure ọkụ ụnyaahu maka akụkọ ndị uweojii si bụ asị na-efere na soshal midia.
content_1094	Okwu a malitere n'ọnwa gara aga mgbe amaritere chọwa nwatakịrị aha ya bụ Gold Kolawole furu na ụlọụka ahụ.
content_1094	Nne nwatakịri a bụ Modupe Kolawole kpọ ya ga ya bụ ụlọụka mgbe atọrọ ya.
content_1094	Ozubulu Church Massacre: Otu afọ agafeela
content_1094	A mabeghi ndị wakporo ụlọụka n'Aguleri - Uweojii
content_1094	Ọnụ na-ekwuru ndị uweojii n'Ondo steeti bụ Femi Joseph gwara BBC na ọ bụ ndị iwe na-ewe gara na ya bụ ụlọụka were gbaa ya ọkụ n'ihi na akụkọ si na-abọpụtara ozu nwantakịrị ahụ n'ụka ahụ.
content_1094	Nne ya bụ Kolawole gwara onye ntaakụkọ BBC na-enwere aka enwe n'ihe gbasara ofufu nwa ya.
content_1094	Kolawole kwukwara na ndị ụlọụka ahụ enyeghi ndị uweojii enyemaka dịka ndị chọrọ ka achọta ya bu nwa.
content_1094	Ụka Anglican achụọla ụkọchukwu abụọ na-edina onwe ha
content_1094	Ugboro ise akụkọ ụgha kpọtụrụ n'Ala Igbo
content_1094	Kama onye ntaakụkọ BBC gara ebe ahụ kwuru na ọhụghị ozu nwa ahụ n'ụlọụka ahụ.
content_1094	Ndị uweojii sitere na ọnu na-ekwuchitere ha bụ Femi Joseph kwuru na ọ bu akụkọ ụgha dughere ndị mmadụ iji chee na ọ bụ eziokwu na egwụpụtara ozu ya bu nwa.
content_1094	Joseph kọwara na igwe mmadu iwe na-ewe gburu otu onye uweojii ma sị kwa na ọ bụ ihe onyonyo ụlọmgbasa ozi wepụtara bụ ihe mere ka akụkọ ugha a gbasaa ka ọkụ n'oge ụgụrụ.
content_1094	O kwukwara na igwe mmadu a jiri okwute chụọ ndị uweojii ọsọ ụkwụ eruala ma mebie ụgbọala ha.
content_1094	#Beyondfakenews: Ndị ntaakụkọ nyochanụ akụkọ tupu ụnụ ewepụta ya-Buhari
content_1094	Akụkọ na onye ọrụ atụnyereghị Buhari achụọ m ya n'ọrụ bụ ụgha- Obiano
content_1094	Kama o kwuru na ọ bụghi eziokwu na ndị uweojii gburu onye obụla.
content_1094	Onyeuweojii Joseph gwara ndị mmadụ na ha ka na enyocha ya bụ ofufu nwatakịri a bụ Gold Kolawole.
content_1094	Dịka ọ dị ugbua, ogbaaghara ataala isi mmadụ abụụ nke bụ otu onye uweojii na onye nkịtị.
content_1094	Lee ihe ndi mmadụ na-ekwu maka ya
content_1094	Lee foto sị ebe ahụ pụta:
content_1094	Akụkọ ga-amasị gị
content_1094	'Impeachment' apụtaghi na Trump ga-aritu n'ọkwa
content_1094	Ihe ga-eme ugbua n'okwu nchutu Trump
content_1094	APC akwala arịrị n'ọnwụ Sịnetọ Uwajumogu
content_1094	Etu ọnụahịa ji rịa elu kamgbe Ọktoba 2019
content_1095	Onyeisiala Muhammadu Buhari
content_1095	Dịka Onyeisiala Muhammadu Buhari tinyere akwụkwọ mkpata na mmefu nke afọ 2020 n'iwu, otutu ihe dị iche ebutela nrụrịtaụka banyere ya.
content_1095	Okwu a kpụ n'ọnu bụ ihe gbasara ihe ndị dịka Agụmakwụkwo, nchekwa, ahụike, ịko ubi na ihe ndị ọzọ.
content_1095	Ihedioha eweputala Bojet 2020 nke steeti Imo
content_1095	Ihe ise gbara ọkpụrụkpụ gbasara budget 2020
content_1095	Otu onye ọnụ na-eru n'okwu n'ihe banyere akụnaụba bụ Davoe Okorie kọwara BBC ụfọdu ihe maka Bọjetị 2020.
content_1095	Lee ihe na-egosi etu Bojetị 2019 na nke 2020 sị kwụrụ
content_1095	Okorie kọwara na ọ bụru na ego gọomentị wepụtara maka agụmaakwụkwọ, ahụike, nchekwa na ọrụ ugbo dị obere karịa nke afọ 2019, kedụ zie ihe mere Bọjetị 2020 ji karịa nke 2019?
content_1095	Budget 2019: Buhari etinyela aka n'akwụkwọ
content_1095	Gọọmentị Anambra state ga-emefu N137.1b na bọjeetị afọ 2020
content_1095	Ọ kọwara na ọ bụ ụgwọ gọọmentị Naịjirịa chọrọ ikwughachi mere ka ego 2020 ji karịa nke 2019.
content_1095	Okorie gosikwara na Gọọmentị tụrụ anya na ha ga-akpata ego ga-eru puku nde naịra asatọ dịka ha dere na Bọjetị 2018 kama ọ bụ naanị puku ijeri naịra abụọ ka gọọmentị Naịjirịa kpatara.
content_1095	Ihe ị kwesiri ịma maka 'constituency projects'
content_1095	Etu ọnụahịa ji rịa elu kamgbe Ọktoba 2019
content_1095	Ọ gara n'ihu kọwaa na gọọmentị na-ebite ego iji kwụọ ụgwọ ọnwa na ihe ndị ọzo na-agaghị amịta mkpụrụ a ga-eji kwụghachị ụgwọ.
content_1095	Ihe ọzọ o kwukwara bụ na ụgwọ "subsidy" gọọmentị na-akwụ na-anapụ ndị Naịjirịa ohere iji nweta ihe dị iche iche ga-eme ka ndụ dị ha mfe.
content_1095	Kedụ Ihe gọomentị ga-eme ka ihe dị mma
content_1095	Maazị Okorie sị na gọọmentị ga-eme ụfọdụ ihe ndị a iji mee ka ihe dị mma.
content_1095	Gọọmentị wetulata aka n'ego ha na-etinye n'ego enyemaka (subsidy).
content_1095	Ka gọọmentị belata etu ha si emefu ego ha ji elekọta ndị n'ọchịchị, Okorie kwuru sị " Ị lee anya ego opeketampe na-esiri anyị ike ịkwu".
content_1095	Gọọmentị ga-ejisi ike tinye iwu "Petroluem Downstream Deregulation Bill" nke ga-eme ka ndị ụlọọrụ dị iche iche zụọ ahịa mmanụ agbịdị.
content_1095	Na nchịkọta, Okorie sị na gọọmentị jisie ike tinye ego na akụnaụba Naịjirịa nke ga-eme ka ọrụ dị mma, were nwaayọ na-emefu ego ka Naịjịrịa nwee ike ikwụ ụgwọ ha ji.
content_1095	Akụkọ ga-amasị gị
content_1095	Ndị Omeiwu Nigeria amalitela ikwanyere Uwajumogu ugwu
content_1095	O nweghi ozu nwata a hụrụ n'ụlọụka agbara ọkụ n'Akure - Ndị Uweojii
content_1095	'Impeachment' apụtaghi na Trump ga-aritu n'ọkwa
content_1095	APC akwala arịrị n'ọnwụ Sịnetọ Uwajumogu
content_1096	Ọgbakọ 'South East economic Summit'
content_1096	Ndị Gọvanọ South East na ndị otu na-ahụ maka mmepe obodo bụ SEREDEC ekwekọrịtala na ijikọ aka ọnụ na-akwadọ ọrụ bụ nke ga-eweta ọganihu na mmepe obodo.
content_1096	Onye isi ndị Gọvanọ ala Igbo bụ Gọvanọ Dave Umahi nke Ebonyi steeti gụpụtara ọtụtụ ọ natara chi dị na steeti ya dịka nnu Uburu, Osikapa Adani nke chọrọ nkwalite maka ọganịhu.
content_1096	Umahi: Ihe mere anyị agaghị ọsọ achụmnta vootu PDP
content_1096	Anyị amaghị ebe Uche Ekwunife kwụ ugbua - PDP
content_1096	Onye kpọkọtara ọgbakọ "Economic Forum" ma bụrụkwa onyeisi SEREDEC bụ ọkankuzi Bartholomew Nnaji kọwara na ebumnobi ha bụ ka ọ dị mfe mmadụ ma ọ bụ gọọmenti itinye ego n'ọrụ.
content_1096	Nnaji na ndị otu ya edepụtala ngalaba gụnyere 'Enyimba Industrial City', 'S/E gas pipeline', 'S/E finance Company SEFCO' dịka ebe gọọmenti na ndị nkịtị ga-etinye ego mmepe na mpaghaara ọwụwanyanwụ Naịjiria.
content_1096	Ọkammụta Barth Nnaji bụ onyeisi SEREDEC
content_1096	Ya bụ mmemme nkparịta ụka emere n'Enugu bụ nke gọvanọ ndị ọwụwa anyanwụ niile na ndị ọnụ na-erụ n'okwu maka mmepe obodo nọ na-ya.
content_1096	Dọkịta Pascal Dozie bụ onyeisi kọmitii
content_1096	Pascal Dozie bụ onye isi kọmitii mbụ kwuru na oge eruola mgbe ndị ọwụwaanyanwụ ga ewepụ "nkem nkem " ma tinye "nke anyị nke anyị" ka ọganịhu wee bịa.
content_1096	Akụkọ ga-amasị gị
content_1096	Ihe atụmatụ 'Impeachment' Trump pụtara
content_1096	O nweghi ozu nwata a hụrụ n'ụlọụka a gbara ọkụ n'Akure - Ndị Uweojii
content_1096	APC akwala arịrị n'ọnwụ Sịnetọ Uwajumogu
content_1097	Mikel Arteta
content_1097	Mikel Arteta
content_1097	Kelechi Anyikude amaama ka onye Igbo bi Ingland na-akwado Asernal sị na ọbịbịa Mikel Arteta bụrụ Arsenal ihe ọma maka ihe ọhụrụ ọ ga-ewetere Arsenal.
content_1097	Mikel Arteta abụrụla onye nkuzi ndị otu egwu bọọlụ Arsenal taa bụ Fraidee, abalị iri abụọ nke ọnwa Disemba afọ a.
content_1097	Ọtụtụ na-ekwu na Arteta nwere ike ịbụ onye nzọpụta Arsenal na-atụ anya ya.
content_1097	Arsenal achụọla Emery ọsọ mgbada
content_1097	Ihe ị kwesiri ịma maka Unai Emery
content_1097	Arteta gbabuuru Arsenal bọọlụ tupu ọ laa ezumike nka.
content_1097	Ọ ga-esonye na nzọụkwụ Ole Gunnar Solksjaer na Frank Lampard bụ ndị gbabuuru Manchester United na Chelsea bọọlụ ma bụrụzie ndị nkuzi ha ugbua.
content_1097	Mana nke a abụghị naanị ihe gbara ọkpụrụkpụ maka nwa amadị a.
content_1097	Ihe iri dịmkpa gbasara Mikel Arteta
content_1097	Mikel Arteta ga-anọchị anya Unai Emery bụ onye Arsenal chụrụ achụ
content_1097	Arteta bụ ezigbo enyi Xabi Alonso. Ha abụọ malitere ịgba bọọlụ n'otu mgbe n'otu egwuregwu bọọlụ a kpọrọ Antiguoko
content_1097	Mgbe ọ gbara afọ iri na ise Arteta bara Barcelona ebe ọ gbaara otu 'C' na 'B' ha bido na 1999 ruo 2002
content_1097	O mechara gaa mba Fransị sonyere otu PSG nwa mgbe nta, tupu ọ  gawa otu egwu Rangers nke mba Skọtland
content_1097	David Moyes gotere Arteta ka o sonyere ndị Everton n'afọ 2005; ebe ahụ ka o si gaa Arsenal na 2011
content_1097	Arteta gbaara ndị Everton na Arsenal bọọlụ na EPL ihe ruru ugboro narị abụọ na iri asato na anọ (284) ma nye goolu iri anọ na atọ (43)
content_1097	N'afọ bọọlụ 2005/06, Arteta kụpụrụ Cristiano Ronaldo wee turu ugo 'Sky Sports' na-enye onye kacha agba etiti n'asọmpi EPL
content_1097	N'Arsenal, Arteta buru iko FA abụọ na Efere 'Community Shield' abụọ
content_1097	Na-agbanyeghị ike niile ọ kpara, Arteta agbaghịrị ndị otu egwu bọọlụ obodo ya bụ Spen; naanị na ogoogo U-16, U-17, U-18 na U-21 ka ọ gbaara ha
content_1097	N'afọ 2016 ka Arteta malitere ọrụ dịka osote onye nkuzi ndị Manchester City n'okpuru Pep Guardiola
content_1097	Arteta na asụ asụsụ Spanish, Basque, Catalan na English. Ọ na-asụkwa ntakịrị French, Italian na Portugese
content_1097	Akụkọ ndị ọzọ ga-amasị gị:
content_1097	Usoro mmepe ala Igbo amalitela
content_1097	Lee ka 'Head Bridge Onitsha' ga-adị n'Ekeresimesi a
content_1097	Buhari, Ihedioha akwaala arịrị maka ọnwụ Benjamin Uwajumogu
content_1097	Ihe nkiri ga-amasị gị:
content_1098	NairaMarley
content_1098	Sịte na ndọrọndọrọ ọchichi ma rụọ na ndị na-eti egwu, izuụka a kpụ ọkụ n'ọnụ.
content_1098	Ka anyị bido na ihe gbasara ụlọụka COZA na otiegwu Davido, Wizkid na Tiwa Savage.
content_1098	1) COZA na ndị otiegwu
content_1098	Ihe so wụo ewu n'ịzu a bu akụkọ na-ekwu na ndị ụka COZA jị ụzọ aghụghọ tinye ndị otiegwu ama ama bụ Wizkid, Davido na Tiwa Savage n'ihe ejiji ha ji akwado emume ụka ha chọrọ ime.
content_1098	Mgbe ndị otiegwu a chọpụtara aghụghọ a, ha were iwe ma gosipụta ya na ihe ha depụtara na Soshal Midia ha .
content_1098	Lee ihe ejiji nke eji Davido mee.
content_1098	Lee ihe ejiji nke eji Wizkid na Tiwa Savage mee
content_1098	Lee etu ha si gosipụta iwe ha
content_1098	Tiwa Savage
content_1098	Wizkid
content_1098	Davido
content_1098	Ka ọ dị ugbu a, ndị COZA ewepụla ihe ejiji a ha mere, kama onweghị ihe ha kwurula maka ya.
content_1098	2) Donald Trump
content_1098	Trump ka bụ kwa Onyeisiala Amerịka dịka ọ na-eche ka ndị ụlọomeiwu ukwu kpebie
content_1098	Ndị ụlọomeiwu nke mba Amerịka emeela atụmatụ 'impeachment' nke kwuru na Trump emetela ihe ekwesiri iji chụọ ya dịka onyeisiala mba Amerịka.
content_1098	Nke a mere ka ọ bụrụ onyeisiala Amerịka nke atọ ndị ụlọ omeiwu tinyere akwụkwọ ka achụpụ n'ọkwa.
content_1098	3) Sotitobire Church
content_1098	Ndị mmadụ gbara ụlọ ụka Sotitobire dị n'Akure ọkụ maka akụkọ ndị uweojii sị bụ asị na-efegharị na soshal midia.
content_1098	Okwu a malitere n'ọnwa gara aga mgbe amaritere chọwa nwatakịrị aha ya bụ Gold Kolawole furu n'ụlọụka ahụ.
content_1098	O nweghi ozu nwata a hụrụ n'ụlọụka a gbara ọkụ n'Akure - Ndị Uweojii
content_1098	A mabeghi ndị wakporo ụlọụka n'Aguleri - Uweojii
content_1098	Dịka ọ dị ugbua, ogbaaghara ataala isi mmadụ abụọ nke bụ otu onye uweojii na onye nkịtị.
content_1098	4) Emume ncheta ọmụmu onyeisiala Naijirịa bụ Muhammadụ Buhari
content_1098	Onyeisiala Naijirịa bụ Muhammadụ Buhari mere ncheta ọmụmụ ya n'ụbọchi 17 nke ọnwa Disemba a.
content_1098	Ozi nwunye ya bụ Aisha Buhari dere na Twitter butere ọtụtụ akụkọ.
content_1098	5) Kamaru Usman
content_1098	Kamaru Usman bụ nwaafọ Naijirịa ma bụkwa onye ama ama n'egwuregwu 'MMA' meriri mgba ma ka bụrụkwa okaibe ji mgba n'ụkwụ nke ndị UFC.
content_1098	6) 6years single Term : Atụmatụ onyeisiala iji afọ isii chia otu mgbe.
content_1098	Ndị ụloomeiwu nta ewepụla atụmatu ime ka onyeisiala iji afọ isii chia otu mgbe.
content_1098	Otutu ha kagburu ya ma sị na onweghị ihe mere etu ọ dị ugbụ a.
content_1098	7) Onwụ Benjamin Uwajumogu
content_1098	Benjamin Uwajumogu bụ onye na-anọchite anya Imo North na ụlọ sineti Naịjirịa
content_1098	Benjamin Uwajumogu bụ onye na-anọchite anya Imo North na ụlọ sineti Naịjirịa nwụrụ n'ụbọchi nke asatọ n'ọnwa Disemba 2019.
content_1098	Ndị ọnụ na-eru n'okwu na Naijirịa zitere ezinụlọ ya ozi itiakanobi.
content_1098	8) Naira Marley
content_1098	Otiegwu ama ama bụ Naira Marley wuru n'izu a ọkachasi maka egwu ọhụrụ a na-agba nke ọ kpọrọ Tesumole.
content_1098	Ihe ọzọ mere ka nwaokoroobia ji pụrụ onye akpụ n'ọnụ bụ egwu ohụrụ otipụtakwara n'izuụka nke ọ kpọrọ 'LOL- Lordoflamba'.
content_1098	Akụkọ ga-amasị gị
content_1098	Buhari, Ihedioha akwaala arịrị maka ọnwụ Benjamin Uwajumogu
content_1098	Ihe iri ịkwesịrị ịma maka Mikel Arteta 'onye nzọpụta' ndị Arsenal na-abịanụ
content_1098	Ihe dị iche na bọjeti Naịjirịa nke 2019 na nke 2020
content_1099	Ọkaiwu Ifeanyi Ejiofor akọwala BBC Igbo akụkọ nke ya maka ọgbaaghara dapụtara n'obodo Oraifite, n'ụlọ ya bụ ọkaiwu Nnamdi Kanu, n'izuuka atọ gara aga.
content_1099	Na mkparịtaụka Ejiofor, ọ gwara BBC n'ekwentị n'ụbọchị Fraide na ọ bụ Emeka Offor zitere ndị uweojii ka ha bịa gbuo ya.
content_1099	Ọkaiwu Nnamdi Kanu agbaala ndị uweojii akwụkwọ maka ịwakpọ ụlọ ya
content_1099	'Anyị amaghị maka iwu sị ka a ghara inwuchi Ifeanyi Ejiofor' - Ndị Uweojii
content_1099	Ejiofor sị na o ji ihe akaebe gosiri n'ezie na Emeka Offor chọrọ iwepu ndụ ya, mana oge erubeghị mgbe ọ ga-agba ya n'anwụ.
content_1099	BBC Igbo kpọtụụrụ Ebuka Obi bụ onye enyemaka mgbasa ozi Emeka Ofor mana o kwuru na ihe niile Ejiofor kwuru bụ asị ọcha.
content_1099	Ndị uweojii na ndị a na-eche na ha bụ ndị otu 'Indigenous People of Biafra' takọrọ isi na be Ifeanyi Ejiofor n'abalị mbụ nke ọnwa Disemba.
content_1099	Ndị uweojii kwuru na ndị otu ha mmadụ abụọ nwụrụ na ọgbaaghara ahụ.
content_1099	Mana Ifeanyi Ejiofor kwuru na ndị uweojii gburu mmadụ anọ ebe ahụ.
content_1099	Ifeanyi Ejiofor
content_1099	O kwukwara na mgbọ tụrụ nne ya n'ụkwụ oge ọgbaaghara ahụ dara.
content_1099	Cheta na ndị uweojii ekwubuola na ọ bụ ndị mmadụ wetara mkpesa megide Ejiofor nke mere ha ji gaa be ya ịnwụchi ya n'ụbọchị ahụ.
content_1099	BBC kpọtụkwaara Haruna Mohammed, ọnụ na-ekwuru ndị uweojii maka ebubo ọhụrụ a Ejiofor boro ha, o kwuru na ọkaiwu ahụ bụ asịrị ka ọ na-akụ.
content_1099	Maka ebubo na ya na ndị Ipob na-arụkọ, Ejiofor gọrọ na o nweghị ndị Ipob ha na ya na-arụ.
content_1099	Ọ sị na ndị nọ na be ya bụ ndị ọrụ na-arụrụ ya ụlọ.
content_1099	Ifeanyi Ejiofor na-ebo na ọ bụ ndị uweojii gbara ụlọ ya ọkụ, ma ndị uweojii na-agọ
content_1099	O bokwara ndị uweojii ebubo igbu mmadụ anọ na be ya, were buru mmadụ abụọ ha mataghị aha ha were pụọ.
content_1099	Mmadụ abụọ ndị nke ọzọ ha huru ozu ha n'ohia bụ Mathew Okoro naIzuchukwu Nwatu.
content_1099	O bokwara ndị uweojii ebubo ịgba ihe uru ụlọ obibi na ụlọahịa ruru iri abụọ oku n'ogbe ya.
content_1099	Ejiofor kwuru na ihe ya jiri lọta bụ maka akwamozu emere na be ha bụ nke emechererị mgbe ya bụ ọgụ dara n'ebe ọzọ.
content_1099	Ọ sị na ọ bụghị na be ya ka ndị Otueke na ndị ọzọ nụwara ọya bụ ọgụ.
content_1099	Ejiofor sị na o nweghị ihe jikọtara ya na ndị Otueke karịa na ọ bụ ya bụ ọkaiwu tinyere aha ha na akwụkwọ nke gọọmenti.
content_1099	Ifeanyi Ejiofor sị na ihe a bụ ụlọ ya ndị uweojii mebiri
content_1099	N'ọsịsa ndị uweojii nyere, ha sị "Ọ bụrụ na Ejiofor ma na ihe ọ na-ekwu bụ eziokwu, ya nyefee onwe ya n'aka ndị uweojii ka anyị wee mee nnyocha zuru oke.
content_1099	Ejiofor gwara anyị na ụlọikpe enyela iwu ka ndị uweojii ghara ịnwụchi ya ọzọ ruo mgbe ekpebiri ikpe.
content_1099	Mana Haruna kwuru na ndị uweojii enwetabeghi akwụkwọ dị otu a n'aka ụlọikpe ọbụla bụ nke Ejiofor gosiri BBC.
content_1099	Ihe Ifeanyị Ejiofor kwuru na ndị uweojii mebiri na be ya
content_1099	Gịnị na-esere Ifeanyi Ejiofor na Emeka Offor?
content_1099	Ejiofor kọwara na e nwere ọrụ ya na Emeka Offor rụkọrọ n'afọ 2006.
content_1099	O kwuru na ọ bụ ya na Mathew Igbokwe, lagoro mmụọ, so wee rụọrọ Emeka Offor ọrụ ahụ na mba Sao Tome.
content_1099	Mana mgbe a kwụrụ ụgwọ, Emeka Offor enyeghi ha oke nke ruru ha.
content_1099	Ihe Emeka Offor sara
content_1099	Ebuka Obi, onye enyemaka mgbasa ozi Emeka Offor ziteere BBC ozi.
content_1099	O kwuru na ihe niile Ejiofor kwuru bụ asị kpụ ọkụ n'ọnụ.
content_1099	N'okwu ya, "Gịnị kpatara na ọ bụ ugbua ndị uweojii na-achọ ya achọ ka Ejiofor na-ebo ebubo a?"
content_1099	"Gịnị mere na ọ gaghị kpesara ndị uweojii kamgbe?"
content_1099	"Emeka Offor bụ onye oji ego achụ ego a ma ama; ọ naghị etinye aka n'ihe ọbụla ezighi ezi n'iwu."
content_1099	"Ọkaiwu Ejiofor kwesịrị ịga zara ọnụ ya n'aka ndị uweojii ghara itinye aha Emeka Offor na ya."
content_1099	Akụkọ ga-amasị gị:
content_1099	Lee ihe mere izuụka a ji bụrụ 'Sekem'
content_1099	Buhari, Ihedioha akwaala arịrị maka ọnwụ Benjamin Uwajumogu
content_1099	Ihe iri ịkwesịrị ịma maka Mikel Arteta 'onye nzọpụta' ndị Arsenal na-abịanụ
content_1099	Ihe nkiri ga-amasị gị:
content_1100	Gọv David Umahi
content_1100	Gọvanọ Dave Umahi sị na ọ ga-amalite n'ọnwa Jenụwarị afọ 2020 kwụwa ndị ọrụ Ebonyi steeti puku naịra iri atọ dịka ụgwọ ọnwa opekatampe.
content_1100	Onye ndụmọdụ ya na mgbasaozi bụ Francis Nwaeze mere ka BBC Igbo mata nke mgbe a kpọtụrụ ya n'ihe banyere okwu a.
content_1100	Ihe mere ụmụnwaanyị Ebonyi ji gbara ọtọ mee ngagharịiwe
content_1100	Ebonyi so kachasị daa ụbịam na Naịjirịa
content_1100	Nwaeze sị na ọdịla anya gọvanọ Umahi kwere nkwa sị na ọ bụrụ na gọọmentị etiti tinye ya n'iwu na ọ bụ ihe ọ ga na-akwụ ndị ọrụ.
content_1100	Ọ sị na gọvanọ hiwere kọmitii ga-elebanya n'usoro a ga-eji akwụ ụgwọ ọnwa opekatampe a.
content_1100	Na mkpebi a si na mpụtara ihe ndị kọmitii ahụ chọpụtara bụ nke gosiri na ha ga-akwụli ya.
content_1100	Nwaeze gara n'ihu kwuo na o nweghi onye ọbụla manyere gọvanọ Umahi ime mkpebi a n'ike, kama na ọ bụ nke o mere n'aka ya.
content_1100	Buhari na ndị ECOWAS
content_1100	Buhari gara ọgbakọ ndị Government of the Economic Community of West African States (ECOWAS)
content_1100	Onyeisiala Muhammadu Buhari akwaala arịrị kọwaa na mkpamkpa ndị omekataraihepụọụjọ n'ọdịda anyanwụ Africa bụ ihe kacha adọchị ọganihụ azụ.
content_1100	Ọ kwuru nke a n'ọgbakọ nke iri ise na isii nke ndị Economic Community of West African States (ECOWAS)  mere n'Abuja ụbochị Satọde.
content_1100	Buharị kwara arịrị maka ndị agha ururu iri asaa ndị omekome a gburu na mba Nije.
content_1100	O kwusikwara ike na gọọm̀enti ya kwadosiri azụmahịa na mekọrịta nke mba ECOWAS.
content_1100	Ndị bịara ya bụ ọgbakọ bụ Onyeisi ọgbakọ ECOWAS bụ Jean-claude Kassi Brou, Onyeisiala mba Nji bụ Issoufou Mahamadou,
content_1100	Ndị ọzọ bụ ọnye bụbu onyeisiala Naịjriịa bụ akubu Gowon, onye nnọchite anya odeakwụkwọ United Nations bụ Mohamed Ibn Chambas na ndị ọzọ.
content_1100	Ọkụ na-agba ọzara n'Ọstralia
content_1100	N'ofesi, ndị ọrụ gbata gbata mba Australia adọọla ndị na-eme njem ụgbọala na mba ahụ ha kpachara anya ha maka oke ọkụ na agba ọzara nke ndị na mba ahụ.
content_1100	Ndị ọrụ ọkụ ruru puku iri nọ n' ọrụ ịgbanyụ ọkụ kariri narị nke oke ifufe na okpomọkụ ekweghị sị mata ebe ọkụ ọzọ ga ebido.
content_1100	Everton na Arsenal
content_1100	N'egwuregwu, n'asọmpị Premier League agbara n'ihihie, Everton and Arsenal achịtaghị aja ma ọlị.
content_1100	Taa ka ndị nọchitere anya ndị nkuzi ndị Arsenal bụ  Freddie Ljungberg na ogbo ya nke Everton bụ Duncan Ferguson ga-agagodi n'ụsọ.
content_1100	Carlo Ancelotti (akanri) na Bill Kenwright, onyeisioche ndí Everton ka ha na-enwe mkparíta úka
content_1100	Carlo Ancelotti ga-abụzị onyenkuzi ndị Everton mgbe ọzọ ha ga-asompi otu Mikel Arteta ga-esi nọchie oche ndị Arsenal mgbe ọzọ.
content_1100	Gee akụkọ ndị n'otu nkeji
content_1100	Amerịka eburula agha gaa n'agbata eluigwe na uwa
content_1100	The Space Force has been something of a pet project for President Trump
content_1100	Onyeisiala mba Amerịka bụ Donald Trump ewepụtala ngalaba ndịagha ọhụrụ na-ebu agha n'agbata ihu eluigwe na ụwa a kpọrọ US Space Force.
content_1100	Na mgbape ngalaba a Trump sị na ihu eluigwe na ụwa bụzi ebe ọhụrụ a ga na-alụagha n'ụwa ugbua.
content_1100	FIFA awụọla Naịjirịa n'ala
content_1100	Ndị FIFA awụọla Naịjirịa n'ala dịka ha jụrụ inye Naịjirịa ikike ịhazi asọmpi Iko Mbaụwa nke ụmụnwaanyị nọ n'okpuru afọ iri abụọ afọ 2020
content_1100	Ha nyere mba Mba Costa Rica na Panama ikike a kwuo na afọ ejughi ha n'ụdịrị akụrụngwa egwuregwu Naịjirịa nwere.
content_1100	Nkeji Ehihie
content_1100	Ụmụaka iri abụọ nwụrụ n'ibi ugwu
content_1100	Emume nwata ji abụru nwoke bụ ihe nzuzo
content_1100	Gọọmentị Saụt Afịrịka emechiela ọtụtụ ụlọakwụkwọ ebe a na-anọ a kwado ụmụaka maka emume iji tozuo ịbụ nwoke dịka ụfọdụ so n'emume ahụ nwụrụ.
content_1100	Ngalaba na-ahụ maka omenala na ofu sị na-emechiri ụlọakwụkwọ ndi dị n'ebe dị iche iche na mpaghara "Eastern Cape" ruo otu afọ.
content_1100	Ọ kpọkwala ka anwụchie ndị aka ha dị n'ọnwụ mmadu ruru iri abụọ.
content_1100	Emume eji anabata nwata n'etiti nwoke gụnyere ibi ugwu nakwa ibi n'ụgwụ ọtụtụ izu ụka.
content_1100	Ehe mere e ji ebi ugwu?
content_1100	Kwa-afọ, puku na puku mmadụ dị afọ iri na ise ruo iri na asaa na aba ọhịa ebe a na-akụziri ha etu ha ga-ejiri bụrụ nwoke ga-abara obodo uru.
content_1100	Mana, adịghị ekwu ihe na-eme ebe ahụ.
content_1100	Emume a a na-akpọ "Ukwaluka" bụ nke a na-ahụ dịka ihe dị mkpa nwata nwoke ga-agafe iji bụrụ nwoke kpọm kwem n'agbụrụ ndị kachasị buo ibu na Saụt Afịrịka nke gunyere Xhosa na Ndebele.
content_1100	N'ọtụtụ na eso emume a, mgbe ụmụaka na-alọta na-abụ ezigbote mmemme.
content_1100	Nlọta ndị agbụrụ Ndebele n'afọ 2013
content_1100	Mana ụfọdụ oge oke ihe na-eme, dịka ọnwu ụfọdụ ụmụaka maọbụ nwete ezibote mmerụ ahụ site na ibi ugwu.
content_1100	Narị na narị ụmụaka nwoke gara ụlọ n̄ọgwụ n'afọ gara aga maka ibi ugwu agaghi ọfụma.
content_1100	ụfọdụ ebe a na-eme emume a enweghi ikike n'aka gọọmentị ime ya.
content_1100	Akwụla n'ụzọ aghara aghara - Onyeisi Uweojii
content_1100	Ndị uweojii na-ekwu na anaghị emeta ha nke ọma etu ekwesịrị
content_1100	Dịka njem ekeremsimesi ebirila ọkụ n'uju, onyeisi ndị uweojii bụ Mohammed Adamu enyela iwu ka ndị uweojii ghara ịkwụchi ụzọ aghara aghara, kama ka ha kwụrụ naanị n'ebe ndị amawapụtara ha.
content_1100	ọnụ na-ekwuru ndị uweojii bụ Frank Mba kwuru nke a na mkparịtaụka ya na ụlọ ntaakụkọ Guardian nwere n'Abuja ụnyaahụ.
content_1100	Naịjirịa esorola mba na-akpagbu mmadụ n'ihi okpukperechi
content_1100	Gọọmentị Amerịka etinyela aha Naịjirịa n'ime mba ndị ha sị na-anabata mkpagbụ ndị mmadụ n'ihi okpukperechi ha.
content_1100	Naịjirịa na mba dịka Cuba, Nicaragua na Sudan esorola Comoros, Rọshịa na Uzbekistan bụ aha ha dị n'akwụkwọ a.
content_1100	Onye nchịkọta ọhụrụ nke Arsenal bụ Mikel Arteta sị na ọ dị njikere ọ tọpu ndị Arsenal n'agbụ ọnyụpa ha nọ na ya kamgbe.
content_1100	Arteta sị na ọ bụ oke nsọpụrụ o nwere n'ebe Arsenal nọ mere o jiri nabata ịbụ onye nchịkọta ha.
content_1100	Nkeji
content_1100	Ihe nkiri
content_1101	Freddie Ljungberg
content_1101	Freddie Ljungberg ga-apụrụ Mikel Arteta n'oche taa
content_1101	Ihu atọghị ndị nkwado otu egwubọọlụ Arsenal na Everton ọchị taa ka otuegwu bọọlụ abụọ ahụ gbara ọnyụpa na Premie Lig ụbọchị Satọde.
content_1101	Agbanyeghị, ndị otu abụọ ahụ nụrụ ọgu ka agụowuru abụọ meruru ahụ ebe ọgụgụ sị na ndị Arsenal jidere bọọlụ ihe ruru 57% ebe Everton ji ya 43%.
content_1101	Mikel Arteta ọ bụ onye nzọpụta ndị Arsenal abịala?
content_1101	Onye ga-anọchị anya Arsene Wenger?
content_1101	Everton ewerela ajị imi Chelsea kpọrọ ụtaba
content_1101	Asọmpi a bụ nke mbụ nke ikpeazụ  Freddie Ljungberg ga-eji nyere Mikel Arteta ohere dịka onyeis nkuzi ndị Arsenal.
content_1101	Otu ekwubọọla abụọ agbaghị aka ahịa site na mbido ya bụ egwuregwu ruo na ọgwụgwụ ya nke bụ na ụfọdụ che na ọ bụ ya bụ asọmpi kacha njọ kemgbe agbawara Premia Lig.
content_1101	Ihe atụrụ anya n'aka Mikel Arteta karịrị akarị ọkachasị ikpogote Arsenal n'ogogo Premia Lig bụ ebe ha na-agba ndị nke itoolu.
content_1101	Onye jigodi oche onyenkuzi ndị Everton bụ Duncan Ferguson na-aja onwe ha ike na-ekwu na ha mere ike ha ịhu na Arsenal emerighị ha n'ụlọ.
content_1101	Nke a bụ ugboro atọ emeribeghị ha n'asọmpi.
content_1101	Obi juru ya afọ maka ihe ndị otu ya gbara taa, agbanyeghị na ha emerighi, ebe ọ na-atụanya ịnabata onye ndụ ọhụrụ ha bụ Carlo Ancelotti echi.
content_1101	Egwuregwu a ka ndị na-anọchite anya ndị nkuzi otu abụọ a bụ Freddie Ljungberg na Duncan Ferguson ga-eji nyere ndi isi ha efe n'oche.
content_1101	Ndị nkuzi abụọ a nọkwanụ n'ụsọ ekiri ihe ndị otu ha mere n'ọgbọ bụ ebe ha ga-anọ mara ihe ha ga-eme iji mee ka ọnọdụ ha gbagote.
content_1101	Ọnweghị ndị nwere ibe ha goolu ka ya bụ asọmpi gwuchara.
content_1101	Akụkọ ga-amasị gị
content_1101	Barcelona na Real Madrid kere onwe ha agbụ
content_1101	'PEPEsoup' oke ọnụahịa Arsenal agbaala ụka n'azụ ụlọ ha
content_1102	Ọkụ gbara obi ndị ọrụ n'Awka
content_1102	Ọkụ ọgbụgba
content_1102	Akụkọ na-eru anyị ntị na-ekwu na ọkụ gbara n'ụlọọrụ gọọmentị dị n'Amawbia, Anambra steeti.
content_1102	Ya bụ ọkụ metutara ụlọọrụ onyeisi ndị ọrụ bekee akpọrọ Head of Service na Bekee nke steeti ahụ bụ ebe ndị uweojii na-ekwu na ha amabeghị ihe bidoro ya bụ ọkụ ruo ugbua.
content_1102	Akụkọ ndị ọkụ gbara ahia ha n'Onicha
content_1102	'Tanka nsi bụ ihe menyụrụ ọkụ n'Onitsha'
content_1102	Ọkụ agbagbuola mmadụ atọ na Nnewi
content_1102	Onyeisi ndị uweojii bụ John Abang ehiwela kọmitti ka enyocha ihe bidoro ya bụ ọkụ.
content_1102	GIGM sị na ọnweghị ndị atọọrọ n'ụgbọla ha
content_1102	Ndị ọrụ Good is Good Motors ekwuola na-ọnweghị dị atọọrọ n'ụgbọala ha mere njem ụnyahụ bụ Satọde.
content_1102	Ha dere n'akara Twitter ha na ndị ọkwọụgbọala ha niile lọtachara n'udo na njem ha mere.
content_1102	Gọọmenti Naịjirịa sị na ha anaghị akpaoke okwukwe
content_1102	Ọzọ, gọọmenti Naịjirịa agọọla n'ebobo ahụ na-agụnye ha na mba na-enweghị nkwaugwu na nsọpụrụ nye okpukpere chi ndị mmadụ abụghị eziokwu.
content_1102	Mba Amerika gụnyere Naịjirịa na mba na-enweghị nkwanye ukwu na nsọpụrụ nye okpukpere chi bụ nke ọnụ na-ekwuru gọọmenti ahụ bụ Lai Muhammed sị na ọ bụ asị.
content_1102	Modi asaala aka agụgọ maka iwu na-eso okwu
content_1102	Onyeisi mba India Narendra Modi sị na ọ bụ ndị pati ndorondoro ọchịchị ọzọ na-akpụta okwu a
content_1102	N'ofesi, Onyeisiala India bụ Narendra Modi achiliela aka gọọ na iwu ahụ ha tiri abụghị maka imegide ndị okpukperechi Alakụba.
content_1102	Modi sị na ya bụ iwu bụ maka iji chekwaba ndị nọ na mkpagbu na mba ahụ.
content_1102	Ihe ruru mmadụ iri abụọ anwụọla na ngagharịiwe maka iwu a ha sị na ọ bụ mkpagbu nye ndị ụka Alakụba.
content_1102	Watford egbuo Man. U
content_1102	Paul Pogba dịla anị mgbe a gbaturu ya
content_1102	Ụnụ ahụlanụ na ndị kpee azụ ebuwela ụzọ taa na Premia Lig ebe Manchester United ghọrọ itibọrịbọ n'aka Watford n'asọmpị ha taa na.
content_1102	Watford ji ọkpụ abụọ asataghị ihe merie Manchester United ebe Chelsea jikwa ọkpụ abụọ asataghị ihe ọbụla nyụọ Tottenham Hotspur anya.
content_1102	Gee akụkọ ndị na otu nkeji
content_1102	Ndị uweojii Abuja akatọọla ogbugbu onye otu ha ji ọkwa 'Inspector' gbagburu ibe ya ji ọkwa 'Corporal' ma gbuokwa onwe ya.
content_1102	Onye ASP ndị uweojii bụ Mariam Yusuf sị na nke a mere n'ubọchị Satọde n'isi ụlọọrụ ndị uweojii dị na Dutse Alhaji dị n'Abuja.
content_1102	Onye uweojii egbuola onye agha na Port Harcourt
content_1102	Ndị uweojii egbuola Augustine Agulegbu
content_1102	Ọ sị na 'inspector' ahụ gbara onye 'corporal' egbe merụọ osote 'superintendent' ahụ tupu o gbuo onwe ya.
content_1102	Yusuf sị na kọmishọna ndị uweojii bụ Bala Ciroma enyela iwu ka e mee ezigbo nyocha banyere nke a.
content_1102	Ọ sịrị na ndị uweojii na-eti ezinaụlọ ndị a nwụrụ anwụ aka n'obi.
content_1102	Gọọmenti etiti ekwela nkwa na ọkụ latrik ga-abụ sara na mbido, n'etiti nakwa ngwụcha oge ekeresimesi a.
content_1102	Minista na-ahụ maka ọkụ latrik bụ Goddy Jedy-Agba kwuru nke a oge enyocha ngwa ọkụ latrik Azura dị n'obodo Ihovbor nke Edo steeti.
content_1102	Gọọmentị na ndị Discos na-ama aka onye mere Naịjirịa ejighi nwee ọkụ
content_1102	'Itinye ego mgbazite n'ọkụ latrikị abụghị ihe kacha mkpa ugbua' - Sam Amadi
content_1102	Jedy-Agba kwuru na ọkụ latrik a na-ewepụta ugbua karịrị ka ọ dị na mbụ.
content_1102	Ọ sị na ndị ọrụ na-ewepụta ọkụ nakwa ndị na-ekesa ọkụ nakwa gọọmentị na-arụkọ ọnụ iji mezuo nkwa a.
content_1102	Jedy-Agba dọkwara aka na ntị megide ndị mmadụ izu maọbụ imebi akụrụngwa ọkụ latrik n'ụzọ ọbụla.
content_1102	N'ofesi
content_1102	Onyeisiala mba Fransi bụ Emmanuel Macron arịọla otu jikọtara ndị ọrụ ụgbọala arịrịọ ka ha kwụsị abụbụ ọrụ ha gbara nke ga-emegide njem n'oge ekeresimesi a.
content_1102	Ọ sị ka ndị ọrụ biko jiri maka nsọpụrụ ha nwere n'ebe ezinaụlọ  ha nọ mee udo.
content_1102	N'egwuregwu
content_1102	Manchester United na Watford ga-adọbiri ya n'asompi Premier League mgbe Watford ga-ele ha ọbịa.
content_1102	A na-atụanya na Paul Pogba ga-eso gbaa asọmpi a dịka ọ nọchara ọnwa anọ na-agbaghị bọọlụ n'ihi mmerụ ahụ.
content_1102	Nkeji
content_1102	Ihe nkiri
content_1102	Onyeisiala Buhari etiela mkpu maka agụmaakwụkwọ
content_1102	Onyeisiala Muhammadu Buhari agwala ndị nkuzi Mahadum ka ha gbalịa na-azụ ụmụakwụkwọ nke ọma ka ha nwee ike baa uru n'ebe ha na-arụ ọrụ.
content_1102	O kpọrọ oku a n'emume mpụta na mahadum Tekịnụzụ  dị n'Akure ebe osote odeakụkwọ otu jikọtara Mahadum bụ Suleiman Ramon-Yusuf nọchiri anya ya.
content_1102	Anyị ụwa niile dị na mahadum anyị - Unilag
content_1102	Onyeisi mahadum Lagos bụ Ọkammụta Oluwatoyin Ogundipe sị na mahadum ahụ aghaghị agba nkịtị n'okwu ndị nkuzi abụọ wakporo ụmụakwụkwọ
content_1102	Ọ sị na anya ụwa niile nọ n'ebe ha nọ iji mara ihe ha ga-eme banyere nyocha na ntaramahụhụ ndị nkuzi ahụ.
content_1102	N'ofesi
content_1102	Onyeisiala mba Cuba bụ Miguel Diaz-Canel ahọpụtala Manuel Marrero Cruz dịka praịm minista mbụ ha n'ime ihe karịrị afọ iri anọ.
content_1102	Cheta Fidel Castro kachapụrụ ọkwa praịm minista na mba ahụ n'afọ 1976 mgbe ọ nọ dịka onye ndu mgbanwe.
content_1102	N'egwuregwu
content_1102	Roberto Firmino scored an injury-time winner as Liverpool defeated Monterrey 2-1 to reach their second Club World Cup final
content_1102	Liverpool amabutela Iko Club World Cup nke mbụ ha site n'imeri ndị Flamengos nke Brazil n'agba nke ịkpeazụ asọmpi ahụ.
content_1102	Ọ bụ otu ọkpụ goolu nke Roberto Firmino nyere na ngwụcha oge nyere ha aka ịmabute iko a.
content_1102	Nkeji
content_1103	Watford na Manchester United
content_1103	Paul Pogba dina ala mgbe a gbaturu ya
content_1103	Ihere mere okwute taa ebe akwa kụwara akị ka ndị Watforf jiri ọkpụ abụọ menye Manchester United ihere taa bụ Sọnde.
content_1103	Watford bu klasi premia lig n'isi nụrụ ya bụ ọgụ ka agụ ihụ na ha jituru Manchester United bụ ndị nke asatọ n'okpokoro lig.
content_1103	Agbanyeghị na Manchester United ji bọọlụ pesenti iri isii na anọ, ndị Watford ekweghị ha ṅụọ mmiri tọgbọ iko.
content_1103	Ya bụ mmeri gbagwojuru ọtụtụ anya maka na Mancherster United emeribuola ihe dịka asọmpị pesenti iri asaa na atọ (73%) bụ nke ha dachiri azụ ka ọ dị ha taa.
content_1103	Onyenkuzi Manchester United bụ Ole Gunnar Solskjaer kwuru nke bụ eziokwu na-eleghị anya n'azụ.
content_1103	Okwuru na "ndị otu m ekwesighị imeri ya bụ asọmpị maka na ha nọrọ ka ọgbọnọ site na mbido ruo na ngwụcha ya bụ asọmpi".
content_1103	Okwukwara na otu ihe ahụ mekwara ndị Watford na mbido mana ha mechere ghọta onwe ha.
content_1103	Aron Wan-Bissaka, Harry Maguire na Juan Mata nke Manchester United ka egbuchiri bọọlụ
content_1103	Ole jakwara Paul Pogba ike na-ekwu na nlọhachite ya bụ uru dịịrị ndị otu ya maka na oji ike na uchu lohachite azụ, agbanyeghị na ahụghị ọkpa ya taa.
content_1103	Onye nyere penarịti ndị Watford bụ Troy Deeney kwukara na obi bụ ha sọ aṅụrị maka ya bụ mmerị mana nke a agaghị eme ka ọ baa ha isi.
content_1103	"Anyị ga-agba mbọ ihụ na anyị adachighị azụ, maka na ndị mmadụ che na anyị ga-agharịpụ".
content_1103	Watford ji ọkpụ goolu abụọ merie Manchester United na ya bụ asọmpi.
content_1103	Ismaila Sarr ji bọolụ ebe Luke Shaw na-eduga ya ozi
content_1103	Ismaila Sarr nke mba Senegal mukere ka kpakpando ta dịka nyere goolu nke mbụ ndị ka onyere aka nwete penariti ahụ nke Deeney nyere.
content_1103	Nke a bụ goolu nke abụọ ya kemgbe amalitere sizin a.
content_1103	Akụkọ ga-amasị gị
content_1103	Ljungberg ọ bụ ngwere dara n'elu jaa onwe ya ike?
content_1103	Mikel Arteta ọ bụ onye nzọpụta ndị Arsenal abịala?
content_1103	Barcelona na Real Madrid kere onwe ha agbụ
content_1104	Tottenham na Chelsea
content_1104	Nke a erie Mourinho ọnụ
content_1104	Ụwa agbaa Jose Mourinho gharị taa ka ahụrụ anyụru n'elu gbara ijiji gharị dịka Frank Lampard ji ya siri osikapa ụbọchị ụka na be ha.
content_1104	Chelsea sụkanyere ọkpụ abụọ tupu alaa ezumike na nkeji nke 12" nakwa nke 45".
content_1104	Ndị otu Mourinho nwere olile anya na ha ga-asa ya bụ bọọlụ mgbe alọtara ya bụ ezumike mana Lampard sị na-ejighi ụtụtụ ama njọahịa erughị na nke a.
content_1104	Tottenham mechere chere na ọ bụ ọgụ ọkpụkpụ aka ka eji emeta ya, mana ọgụ alụtaghị ya.
content_1104	Mateo Kavacic nke Chelsea na Dele Ali nke Tottenham na-esi ogo
content_1104	Dịka Hotspur na-esi ọnwụ ịzọta isi onwe ha ihe niile ọnwụ ahụ nwere ike ịmetere ha bụ penariti maka Son ịgba Rudiger ọkpa.
content_1104	Mourinho mekwara ike ya sịte n'iji Christian Eriksen gbanwee Eric Dier ka anatara ezumike ịji mata ka isi aga apụta.
content_1104	Mana otu 'awụghị' n'ezi.
content_1104	Tottenham gbatara kadị ịdọ aka na ntị (card) ise nke otu n'ime ya bụ nke mmemme (red card) eji chụpụ Son Heung-Min.
content_1104	Son Heung-Min nke Tottenham e bee ebe achụpụrụ ya maka itinyere Rudiger ọkpa
content_1104	Ndị nkwado Tottenham Hotspur malitere isiọnwụ dịka ha bidoro ịtụ gooli ndị Chelsea bụ Arrizabalaga iche.
content_1104	Mmadụ atọ bụ ndị isi ekweọnwụ (Defence) otu chelsea kpachiri ebe niile Hotspur chọrọ isi bata ha ime nke mere na ha agbaghị aka ahịa ma ọlị.
content_1104	Ụfọdụ na-akọwa na ọ bụ Willian nke Chelsea ji okpueze nke asọmpị a, agbanyeghị na ọnwebụgị ihe eji ya kpọrọ ruo ka o gosichara ike ya taa.
content_1104	Akụkọ ga-amasị gị
content_1104	Ljungberg ọ bụ ngwere dara n'elu jaa onwe ya ike?
content_1104	Mikel Arteta ọ bụ onye nzọpụta ndị Arsenal abịala?
content_1104	Barcelona na Real Madrid kere onwe ha agbụ
content_1105	Maka ịkwụ ego POS
content_1105	egwe "POS"
content_1105	Ụlọakụ ukwu Naịjriịa agbarụọla ihu kwuo ka ndị mmadụ ghara ịkwụ ya bụ ego ndị na-ere ahịa ụfọdụ na-ama maka iji POS kwụọ ụkwọ.
content_1105	Otu n'ime ndị isi na Central Bank nke Naịjịrịa bụ Musa Jimoh kwuru na ndị mmadụ ghọtahiere ya bụ atụmatụ.
content_1105	'Ịmachi inye dọla maka ntụbata nri ga-eme ka ndị mmadụ chịrị obi n'aka?'
content_1105	Uru AfCFTA baara ụmụ Naịjirịa
content_1105	Jimoh sị na iwu gọọmenti kwuru ka ndị na-ere ahịa kwụwa ụgwọ nke ha kpọrọ "stamp duty' na Bekee.
content_1105	Mana ọnweghị mgbe ya bụ iwu kwuru ka ndị na-azụ ahịa kwụọ ya bụ ụkwọ, kama na ọ bụ ndị na-ere ere ga-akwụ ya.
content_1105	Ọ sịkwa na ha kwere ndị na-ere ahịa nkwa na ha ga-agba mbọ ihu na ndị ụlọakụ dị iche iche napụtara ndị na-ere ahịa naịrịa iri ise bụ ego stampụ.
content_1105	Jimoh kwusiri ike na "ego stamp" abụghị ndị na-azụ ahịa kwesiri ịkwụ ya".
content_1105	Ọgbakwara ama na Central bank agaghị akwụsịnwu ya bụ ego "stamp" maka na ọbụghị n'aka ha ka ọ dị.
content_1105	Ihe mere e ji nwụchie onyeomeiwu - Uweojii
content_1105	Ndị uweojii Legọs akọwala ihe mere ha nwuchie Shina Peller bụ onye omeiwu nwe ụlọ nkwari a kpọrọ 'Quilox club' dị na Legọs.
content_1105	Ọnụ na-ekwuru ndị uweojii bụ Bala Elkana sị na ọ bụ maka Shina Peller na ndị agboro wakporo ụlọ ndị uweojii dị na Maroko.
content_1105	Ha sị na ọ bụ maka kpachikpachi okporoụzọ mere site etu ndị bịara ịṅụ mmanya na Quilox ji dochie ụgbọala n'okporoụzọ Ozumba Mbadi.
content_1105	Ndị uweojii gara buru ụgbọala atọ ndị a sị kwụchiri ụzọ nke mere Shina Peller ji kpọrọ ndị agboro gawa n'ụlọ ndị uweojii.
content_1105	Orji Uzo Kanu na mkpọrọ ya
content_1105	Ụlọikpe ukwu dị na Legọs ajụla ịnabata arịrịo Orji Uzor Kalu rịọrọ ka a tọhapụ ya site n'ụlọmkpọrọ.
content_1105	Ọkaikpe Mohammed Liman sị ka Orji Uzor bụ aka chịburu Abia steeti nọrọ n'ụlọmkpọrọ ruo mgbe ụlọikpe mkpegharị ga-atụle akwụkwọ ọ gbara.
content_1105	Mkpọrọ afọ 12 a tụrụ Kalu gosiri na ịgbaba APC abụghị ịgbanarị ikpe - Rotimi Jacobs
content_1105	Biko tọhapụnụ m ka m gaa ụlọọgwụ - Orji Uzor Kalu
content_1105	Ọkaikpe a jụrụ ihe mere Kalu ji gbapụ ọsọ tinye akwụkwọ a mgbe ụlọikpe mkpegharị achabibeghi ikpe nke mbụ ọ gbara.
content_1105	Cheta na Kalu site n'aka ndị ọkaiwu ya gbara akwụkwọ sị ka ụlọikpe tọhapụ maka na ahụ adịghị ya.
content_1105	E boro Kalu ebubo iri  ego dị ijeri naịra asaa na ụma mgbe ọ na-achị dịka gọvanọ Abia steei bụ nke ikpe mara ya.
content_1105	Mmanya akụoyibo egbuola ihe ruru mmadụ asatọ
content_1105	Mmiri akụoyibo bụ ngwa kacha mkpa e ji emepụta mmanya lambanog
content_1105	Ihe ruru mmadụ asatọ anwụọla ka ha ṅụchara mmanya e ji mmiri akịoyibo nke a na-akpọ Lambanog mee, na mba Filipines.
content_1105	Ihe ruru mmadụ narị atọ ọzọ nọ n'ụlọọwgwụ ugbua anata ọgwụgwọ dị ka ha na-ekwuputa maka afọ mgbu na anya ajụ.
content_1105	'Inwe kabal adịghị njọ'
content_1105	Garba Shehu bụ ọnụ na-ekwuchitere Onyeisiala Muhammadu Buhari, ekwuola na o nweghi ihe o mere ma e nwee 'Kabal' na-enyere Buhari aka n'ọchịchị.
content_1105	Shehu kwuru na gọọmentị niile dị n'ụwa nwere ụdịrị ndị ahụ, n'ihi na onyeisiala ọbụla ga-enwerịrị ndị na-adụ ya ọdụ nakwa ndị ọ tụkwasịrị obi.
content_1105	Gịnị ka a ga-eme ndị 'yahoo-yahoo'?
content_1105	Otu ngalaba na-arụ ọrụ na-efu ekwuola na ọ ga-aka mma inyere ndị anwụchiri maka igwu wayo nke a na-akpọ 'yahoo yahoo' na Bekee aka, kama ịtụ ha nga.
content_1105	Ngalaba 'VELMA Foundation' ahụ kwuru sị na ntaramahụhụ ahụ anaghị enyere ha aka, kama na ọ ga-aka mma ịhụ na onye ahụ chegharịrị n'ọrụ ọjọọ ahụ ma baara ọha uru.
content_1105	Onye ka Arteta ga-eji mepee akwụkwọ n'Arsenal?
content_1105	Mikel Arteta
content_1105	Kepu kepu si Arsenal apụta na-akọwa na Mikel Arteta ka malitere ịchịkọta Arsenal, amarala ndị ọhụrụ ọ chọrọ ịzụbata.
content_1105	Akụkọ na-ekwu na Arteta agbadola anya ebe Dries Mertens nke Napoli na Kevin Volland nke Bayer Levekusen nọ.
content_1105	Naịjirịa anaghị akwado mmegide okpukperechi - Lai Mohammed
content_1105	Gọọmentị etiti akatọọla aha ọjọọ mba Amerịka kpọrọ Naịjirịa nke ha sị so na mba ndị na-esonye maọbụ na-akwado mmegide mmadụ inwe okpukperechi masịrị ya.
content_1105	Lai Mohammed bụ mịnịsta na-ahụ maka mgbasa ozi, kwuru sị na aha ọjọọ a si n'aka ndị ndọrọndọrọ ọchịchị chọrọ iji okpukperechi akatọ ọchịchị Onyeisiala Muhammadu Buhari.
content_1105	Iwu ọhụrụ ndị 'Central Bank of Nigeria' tinyere
content_1105	Ndị na-eweta ego ruru puku otu narị naịra nwereike ịkwụ ụgwọ karịa ugboro iri
content_1105	Ụlọakụ gị ga na-anazị gị naịra iri atọ na ise karịa iri isii na ise a na-ana ma i si n'igwe ATM na-abụghị nke ụlọakụ gị dọrọ ego.
content_1105	Nke a bụ makana ụlọakụ ukwu nke Naịjirịa bụ CBN enyela ha iwu ka ha butuo ya ma wetukwaa aka n'ụfọdụ ụgwọ ndị ọzọ.
content_1105	Ọgụ chara n'ụlọmkpọrọ
content_1105	Ihe ruru ndị nga iri na isii anwụọla ka ọgụ chara n'etiti otu abụọ n'ime ụlọmkpọrọ El Porvenir dị na Tegucigalpa dị na mba Họnduras, na-erughi ụbọchị abụọ ọgụ dapụtara na mkpọrọ ọzọ.
content_1105	Ndị na-arụ na mkpọrọ ndị a sị na e ji ma egbe ma mma lụọ ọgụ a takwara isi mmadụ iri na asatọ n'ụbọchị Fraịde.
content_1105	Oge egwuregwu ndị Manchester City
content_1105	Guardiola bụ onye nchịkọta ha sị na o degaara Premier League akwụkwọ ozi iji sị ha 'daalụ'
content_1105	Ndị Manchester City na-ajụ ndị Premier League ajụjụ maka ntinye oge ha ga-eji agba asọmpi, dịka ha ga-agba asọmpi abụọ n'ime awa iri anọ na isii.
content_1105	Man City ga-ebu ụzọ zute Wolves n'ụbọchị iri abụọ na asaa nke ọnwa a, ma zutekwa Sheffield United n'ụbọchị iri abụọ na itoolu.
content_1105	Gere akụkọ BBC Igbo n'otu nkeji
content_1105	Ihe nkiri a ga-amasị gị:
content_1106	Buhari/OUK
content_1106	Bido na ntuliaka iji họputa onyeisiala ruo na mkpọrọ a tụrụ aka chịburu Abia Steeti bụ Orji Uzor Kalu, Ị nwereike ikwu na afọ 2019 bụ chi bọọ a nụ ozo.
content_1106	Lee ihe iri kachasi kpoo ọkụ:
content_1106	1. Mwepụ Ọkaikpe ukwu Onnoghen
content_1106	Onyeisiala Muhammadu Buhari wepụrụ Walter Onnoghen dịka onyeisi ọkaikpe n'abalị iri abụọ na ise nke ọnwa Jenụwarị.
content_1106	Buhari kwuru na ọ bụ maka ebubo nrụrụaka e boro Onnoghen kpatara o ji wepu ya n'ọkwa.
content_1106	Ọkaikpe Walter Onnoghen awụsala ọwa n'ọrụ ya
content_1106	Buhari amaghị maka mkpụpụ akpụpụrụ Ọkaikpe Ukwu Naijiria  n'ụlọikpe - Osinbajo
content_1106	2. Mbugharịụbọchị ntuliaka
content_1106	Ka ọ fọrọ naanị elekere ole na ole ka oge ruo maka mbido ntuliaka 2019, Mahmood Yakubu bụ onyeisi INEC kwuru na e bugharịala ya bụ ntuliaka si n'abali iri na isii nke ọnwa Febrụwarị gaa abalị iri abụọ na atọ.
content_1106	Nke a tinyere onye ukwu na onye nta na gbagharia, ma mekwaa ka ndị mmadụ malite ikwu na ọ dị ka nrụrụaka abatala na ntuliaka ahụ.
content_1106	INEC adọtịala ntuliaka Nigeria
content_1106	Nigeria ga-ahọpụta onye ga-abụ onyeisiala taa
content_1106	3. Mmeri Buhari
content_1106	Mgbe Muhammadu Buhari pụtara ihe dịka onye meriri okwa onyeisiala, o mere ọtụtụ mmadu ndị n'ọchị ndị n'akwa.
content_1106	Atiku Abubakar bụ onye PDP kwuru na nnukwu nrụrụaka dị na ya bụ ntuliaka.
content_1106	Atiku gbara Buhari na ndị otu ya bụ 'All Progressives Congress' (APC) akwụkwọ n'ulọikpe, mana Buhari merikwara ya ebe ahụ.
content_1106	Presidential election 2019: Buhari achakeela ọzọ
content_1106	Ụlọikpe kachasị eweliela Buharị aka elu dịka onye meriri ntuliaka 2019
content_1106	4. Rochas, Nwosu na Ihedioha
content_1106	Uche Nwosu na Emeka Ihedioha gbara mgba ka dimkpa maka oche Govano Imo steeti, mana ọ bụ Ihedioha mechara merie.
content_1106	Nke a bụ n'agbanyeghi na Rochas Okorocha bụ aka na-achị Imo steeti oge ahụ dọnyeere Nwosu ukwu.
content_1106	Mana Rochas mechara zọta oche n'ụlọomeiwu ukwu n'agbanyeghi mgba ya na onwe ya gbara n'akụkụ nke ya maka oche ahụ.
content_1106	M ga-edozi ihe mebiri emebi n'Imo steeti - Emeka Ihedioha
content_1106	INEC eforola ntutu taa n'isi Rochas Okorocha
content_1106	5. Amaechi na Wike
content_1106	Gọvanọ Rivas Steeti bụ Nyesom Wike na Mịnịsta na-ahụ maka njem bụ Rotimi Amaechi gbara nnọọ mgba maka onye ga-emeri oche gọvanọ steeti ahụ.
content_1106	Ọ bụ ezie na Amaechi esoghi zọọ ya bụ ọkwa, mana ọ kwadoro Tonye Cole bụ onye otu ndọrọndọrọ 'Africa Progressives Congress' (APC).
content_1106	Nke a bụ n'ihi na INEC kụpụrụ ndi APC iso zoo ọchịchị na Rivas.
content_1106	Mana Wike meriri ma Amaechi ma Cole, kụọ ha abụọ ukwu n'ala.
content_1106	Wike awụọla onye Amaechi na-akwado n'ala
content_1106	6. Mwepụta ndị isi ụlọomeiwu
content_1106	Ahmed Lawan
content_1106	Onye ọbụla chị obi n'aka oge a na-akwado ntuliaka maka ndị isi ụlọomeiwu ukwu na nke nta.
content_1106	Mana n'ikpeazụ, Ahmed Lawan na Femi Gbajabiamila tuuru ugo.
content_1106	Ike Ekweremadu so wee zọọ ya bu ọkwa, mana ọ chịtaghi aja.
content_1106	Ndigbo agbazị aka n'ọchịchị Naịjrịa?
content_1106	7. Dino Melaye
content_1106	Ndị uweojii na-enyocha Dino maka ebubo gbasara ogbugbu mmadụ na ohi
content_1106	Dino Melaye kụrụ afọ n'ala na ndọrọndọrọ nke ndị otu PDP mere iji họputa onye ga-anọchite anya ha n'izọ ọkwa gọvanọ Kogi Steeti.
content_1106	Oteghi aka, ụlọikpe kagburu mmeri ya dịka onye omeiwu, ma kwuo ka e megharia ntuliaka ya.
content_1106	Mgbe e megharịrị ya, Melaye kụkwara afọ n'ala ọzọ wee ghọọ 'Aaron' gbara aka ala.
content_1106	Bayelsa-Kogi Governorship Elections: Yahaya Bello emeriela na Kogi
content_1106	Aga m azọta oche gọvanọ Kogi state - Dino Melaye
content_1106	8. Nwụchi na mkpọrọ Sowore
content_1106	Ngagharịiwe 'RevolutionNow' ka a na-atụ anya ịmalite n'ụbọchị ise nke ọnwa Ọgọstụ 2019
content_1106	Ndị uweojii nzuzo bụ 'State Secret Service (SSS) nwụchiri Sowore n'ọnwa Ọgọstụ, ma tụọ ya mkpọrọ.
content_1106	Iwe ha bụ na Sowore chọrọ ịhazi ngaghariiwe a kpọrọ 'Revolution Now'.
content_1106	E mechara tọghapụ ya naanị otu ụbọchị tupu a nwụchie ya ọzọ.
content_1106	Sowore ka nọ na mkpọrọ ruo taa, agbanyeghi na ụlọikpe enyela iwu ugboro ugboro ka a tọhapụ ya.
content_1106	Ndị otu 'Revolution Now' na-achọ ndị otu ha a nwụchiri anwuchi
content_1106	9. Bọjeti 2020
content_1106	Onyeisiala Buhari bugaara ndị omeiwu Bọjeti 2020.
content_1106	Ndị omeiwu mere ngwa ngwa itule ya bụ bọjeti ma kwado ya.
content_1106	Buhari binyere aka na bọjeti n'abalị iri na asaa nke ọnwa Disemba.
content_1106	Nke a bu nke mbụ kemgbe afọ 1999 onyeisiala na-ebinye aka na bọjeti n'ọnwa Disemba nke ga-eme ka ọ malite kpọmkwem n'abalị mbụ nke Jenụwarị.
content_1106	Ihe dị iche na bọjeti Naịjirịa nke 2019 na nke 2020
content_1106	10. Mkpọrọ Orji Uzor Kalu
content_1106	Ụlọikpe dị na Legọs mara OUK ikpe maka nrụrụaka ma tụọ ya nga afọ iri na abụọ.
content_1106	Nke a gbara ọtụtụ mmadụ gharịị n'ihi na Kalu bụ onye otu All Progressives Congress (APC) bụ Pati nọ n'ochịchị.
content_1106	Ngalaba mgbochi nrụrụaka bụ EFCC kwukwara na ọtụtụ ndị jibu ọkwa gọvanọ ka na-agabiga nnyocha.
content_1106	Ihe iwu Naịjirịa kwuru maka oche Kalu dịka a tụrụ ya mkpọrọ afọ 12
content_1106	Ka anyị chebiri afọ 2020 makana ọ dị ime! Onye ma nke ndọrọndọrọ ọchịchị ga-amụta?
content_1106	Akụkọ ndị ga-amasị gị
content_1106	Nigeria anaghị akwado mmegide okpukperechi - Lai Mohammed
content_1106	Lampard ji ọkpụ goolu abụọ maya Mourinho agba na be ya
content_1106	Aga m akwụ ndị ọrụ N30,000 malite n'ọnwa Jenụwari 2020 - Umahi
content_1107	Ndị gara ịdọrọ ego n'Igwe ego ATM
content_1107	A ghaa ọka o koro n'elu dịka ndị gara ịdoro ego juputara n'Igweego 'ATM'
content_1107	Ndị na-azụ ihe Ekeresimesi
content_1107	Ndị na-azụ ihe Ekeresimesi
content_1107	Ekeresimesi
content_1107	Ego adịghị, ego adịghị, lekwa ndị mmadụ ka ha na-azụ ọkụkọ n'ike n'ike
content_1107	Ekeresimesi
content_1107	N'agbanyeghi na ego ụgbọala site Legọs gaa ala Igbo na-ada site N9000 ruo N12000 ma dịrị gawa, taa bụ ụbọchị ụka, ọtụtụ ndị njem chere ihu n'ọwụwa anyanwụ
content_1107	Ekeresimesi
content_1107	Ọdọụgbọala na-aga ala Igbo anaghỊ ekwo etu o si ekwobu
content_1107	Ọgbakọ ụgbọala
content_1107	Ndị mmadụ ejughị n'ọdọụgbọala a etu o si adịbu
content_1107	Ọdọụgbọala a dị ka ọ gbara chakoo
content_1107	Ọ bụ oke ego ndị ụgbọala na-ana ugbua mere ka ọdọụgbọala dị ka ọ gbara chakoo?
content_1107	Ọkụkọ
content_1107	N'agbanyeghi ọnọdụ ndị mmadụ nọ, a ga-atarịrị anụ ọkụkọ
content_1108	Ụlọ oriri na nkwari
content_1108	Ị nọ n'ụlọ gị ugbua enweta ezumike? Mara na enwere ndị ọrụ ha ekweghị ha ṅụrụ mmiri tọgbọ iko.
content_1108	Na ndị mmadụ na-ala ụlọ ekeresimesi maọbụ na ha nọ n'ụlọ maka ezumike a kpọrọ "public holiday" abụghị maka ọtụtụ n'ime ndị na-arụ ọrụ ndị a.
content_1108	Tupu ị gbara lawa Ekeresimesi, gụọ akụkọ a!
content_1108	Ikuku Ekeremesi ọ na-eku n'akụkụ gị?
content_1108	Social media: Chee ya echee tupu ị mee ihe isii a
content_1108	Ya mere, ka ị na-ekpori ndụ gị na-enwe aṅụrị, cheta na enwere ndị nọ ebe ha nọ na-eme ka ụbọchị na-aga were were na ndụ ndị mmadụ.
content_1108	Otiegwu a ma ama bụ Olamide chetakwara ha.
content_1108	Ebe o si "ka njọ" bụ na ọrụ ha enweghị nkwụsị, ọ bụ ọrụ a na-arụ ụbọchị asaa n'ime otu izu.
content_1108	Ị nwere ike ịlelị ha anya, mana ị ma ụdịrị uru ha bara ọkachasị n'oge ezumike a?
content_1108	BBC chọrọ ịkọwapụta ụfọdụ n'ime ha:
content_1108	1) Ndị ọkwọụgbọala/ọgbatumtum:
content_1108	Kedụ ụzọ ọzọ ị ga-esi gazuo ebe niile na-agụ gị ịga maọbụrụ na ị nweghị ụgbọala?
content_1108	Ọ bụ ndị ọkwọụgbọala maọbụ ọgbatumtum ga-ebuga gị ebe niile ị chọrọ ịga.
content_1108	Ọ bụrụzịkwanụ na ha chịba ụkwụ n'ụlọ sị na ha nọkwa n'ezumike dịka ị si nọrọ, ị mara na ị ga-abụzị oji ụkwụ aga Aba.
content_1108	2) Ndị ọrụ nchekwa:
content_1108	Ndị uweojii, ndị agha na ndị ọzọ ọrụ ha bụ ichekwa obodo kwara akpa ha lawa n'ụlọ kwuo na ha na-emechi ọrụ maka ezumike, kedụ onye ga-elekọta obodo?
content_1108	Ndị ọrụ nchekwa anaghị emechi makana oge niile, anya kwesịrị iru ha ala n'ihe na-aga ebe niile, ka ọgbaghara ghara ịdapụta.
content_1108	Ọrụ ha gụnyekwara ịhụ na ị labara n'udo, ma hụ na anya gị abụọ mechiri ọfụma ka ị na-arahụ ụra.
content_1108	3) Ndị ntaakụkọ:
content_1108	Ọ bụrụ na ndị ntaakụkọ ghara ịrụ ọrụ, kedụ etu ị ga-esi mara ma a sị "ngwanụ gbafuonu"?
content_1108	Ọrụ ndị ntaakụkọ dị ezigbo mkpa makana etu ahụ ka ị ga-esi mara ihe na-eme n'akụkụ gị nakwa na mbaụwa.
content_1108	Ndị ntaakụkọ na-agba mbọ ịhụ na ka ị gbanyere ihe onyonyo maọbụ redio gị, na ị ga-ahụ ihe ị ga-ele maọbụ gere na ya
content_1108	Ebe o si kara ndị na-arụ ya mma bụ na e nwere ike irụbiri ya arụbiri, nke bụ na ị rụtụ obere, onye ọzọ arụtụkwa obere, mana akụkọ ga-agarịrị n'ihu.
content_1108	Ma ndị na-arụ na redio, ihe onyonyo, ndị na-ede ede, ndị na-agụ agụ, onye ọbụla na-apụta n'ọgbọ n'agbanyeghị ụbọchị ọ bụ.
content_1108	4) Ndị na-arụ n'ụlọọgwụ:
content_1108	E kwesịrị ichetara gị uru ndị dọkịta na nọọsụ bara na ndụ mmadụ?
content_1108	Ọrụ ha anaghị ama mgbe bụ ụtụtụ, abalị, maọbụ ụbọchị ezumike, n'ihi na ha ga-anọ ya ma mmadụ anọ n'ogige ha maọbụ anọghị, makana anaghị amacha mgbe ihe ga-ebute mmadụ.
content_1108	Kedụ ebe ị ga-aga ma enwee ka ahụ si eme gị ka ị na-ekpori ndụ?
content_1108	5) Ndị na-arụ n'ọdọụgbọelu:
content_1108	A ga-asị ndị mmadụ emela njem ụgbọelu n'ihi na "ụbọchị ahụ bụ ụbọchị ezumike"?
content_1108	Ị mee elu mee ala, ndị mmadụ ga-emerịrị njem, mana kedụ onye ọ bụ ọrụ ya ịhụ na ị mere njem ụbọchị kwesịrị ịbụ nke ezumike?
content_1108	Ọdọụgbọelu na-arụgide ọrụ ma n'ụtụtụ ma n'abalị
content_1108	Ọ bụ ndị na-arụ ọrụ n'ọdọụgbọelu; dịka ndị ọkwọụgbọelu, ndị na-elekọta ndị mmadụ n'ime ya nke Bekee kpọrọ "air host/hostess", ndị injinia ọrụ ha bụ ilekọta ụgbọelu tupu o felie nakwa ndị ọzọ ọrụ ha bụ
content_1108	ịhụ na njem gị n'ụgbọelu ga-aga ọfụma.
content_1108	6) Ndị na-ere nri:
content_1108	Eeh! N'ezie ọ na-akara ọtụtụ ndị mma isi nri ha ga-eri n'ụlọ ha, mana kedụ maka ndị na-enweghị ohere ahụ?
content_1108	Kedụkwanụ maka ndị na-apụ ọrirị ebe a na-ere nri dịka ụlọ oriri na nkwari na nke Bekee kpọrọ "fast food joint"?
content_1108	"Nri bụ ndụ", ndị na-ere nri ma nke a, ya mere ha ji azọ ndị mmadụ ndụ site n'ire nri ma n'ụbọchị ezumike o, ma n'ụbọchị nkịtị.
content_1108	7) Ndị ọrụ gbatagbata:
content_1108	Ndị ọrụ ha bụ imenyụ ọkụ ọgbụgba, ndị ọrụ ha bụ ịzọpụta ndị mmadụ n'ihe mberede nakwa ndị ọzọ na-arụ ụdịrị ọrụ ndị a, anaghị achịba ụkwụ n'ụlọ.
content_1108	Ha na-aga ọrụ makana ụdịrị ọdachi a nwere ike ịdapụta.
content_1108	8) Ndị nchekwa ụlọmkpọrọ:
content_1108	Ha laa ezumike, onye ga-echekwa ndị nọ n'ụlọmkpọrọ?
content_1108	Ọrụ ha bụ ịhụ na ndị a tụrụ nga agbafughi ga kpaa mkpamkpa, ya mere ha ga-anọ ya site n'ụtụtụ ruo n'abalị, ịhụ na ihe ndapụta adapụtaghị.
content_1108	Ka mmadụ ghara ikwu "aka m adịghị n'ihe mere".
content_1108	Akụkọ ndị ga-amasị gị:
content_1108	Ọ bụghi eziokwu na anyị adịghị aza oku ndị Umunze - Uweojii
content_1108	Ikuku Ekeremesi ọ na-eku n'akụkụ gị?
content_1108	Mụọ ozi na-agbapụta ndị agaghị akwụnwụ ụgwọ n'ụlọọgwụ
content_1108	Ihe nkiri ga-amasị gị:
content_1109	Ụkọchukwu Alph Lukau kwụ n'akụkụ akpati ozu, tụkwasị aka n'elu afọ nwoke o kwuru na ọ kpọlitere n'ozu
content_1109	Ụkọchukwu Alph Lukau (yi uwe na-acha anụnụ anụnụ) na-ekwu na ọ kpọlitere ozu nwoke a
content_1109	2019 na-abịa na njedebe n'ike n'ike mana lee ụfọdụ akụkọ ndị Naịjirịa ọkachasị ndị Igbo agaghị echezọ echezọ.
content_1109	Anyị ga-malite site na nke dịka ọ chọrọ itinye ụjọ n'ime ụmụnwoke.
content_1109	Aka akparala onye nkuzi na-eme ka nwata akwụkwọ rachaa ya utu tupu o bufee ya
content_1109	Dọkịta egbuola nwaanyị otele ukwu gbalaga
content_1109	1.Ile anya n'ara nwaanyị ọ na-agbati ndụ nwoke?
content_1109	Dịka ikuku ọkụ, o bidoro wube na ile nwaanyị anya n'ara ruo nkeji iri kwa ụbọchị nwereike idọtị ndụ nwoke dịka nchọpụta otu nwoke sayensi si mba Germany si kwuo.
content_1109	Mana mgbe BBC Igbo jụrụ ya ndị ọkammụta na mmekọrịta nwoke na nwaanyị, ha zara na o nweghị mgbe sayensi ji gosipụta nke a.
content_1109	Mana otu n'ime ha gwara anyị na onwekwara ike ịbụ eziokwu.
content_1109	2. Ụkọchukwu kwuru na ọ kpọlitere mmadụ n'ọnwụ
content_1109	Ụkọchukwu Alph Lukau (yi uwe na-acha anụnụ anụnụ) na-ekwu na ọ kpọlitere ozu nwoke a
content_1109	Ị chetara  mgbe otu ndị ụlọozu nọ na mba Saụt Afrịka kwuru na ha ga-akpụpụ otu nwoke kpọrọ onwe ya ụkọchukwu ụlọikpe maka ikwu na ọ kpọlitere mmadụ n'ọnwụ.
content_1109	Otu ihe nkiri e kesara  ọfụma na soshal midia, gosiri ụkọchukwu Alph Lukau ka ọ na-agwa otu nwoke dina n'ime akpati ozu "kunie" o kuliri ka ndị mmadụ malitere iti mkpu ọṅụ.
content_1109	Ndị ụlọozu ahụ kwuru na a ghọgburu ha, iji mee ka ha sonye.
content_1109	Ọtụtụ ndị mmadụ katọrọ ihe "ịtụ n'anya" ahụ mere n'ihu ụlọụka Lukau dị nso n'obodo Johannesburg, ebe ọtụtụ ji ya mere ihe ọchị.
content_1109	"Anyị ekwenyeghị na e nwere ihe ọbụla dịka ihe iribama", ka ngalaba na-ahụ maka omenala, ofufe na asụsụ a kpọrọ "(CRL Rights Commission)" gwara ndị ntaakụkọ mba Saụt Afrịka.
content_1109	Nwoke ahụ akpọlitere n'ọnwụ mechara nwụọ n'ihe mberede okporoụzọ ka otu izu ụka gafechara.
content_1109	3.Onyonyo na-egosi onye nkuzi Unilag na-achọ ị dina ụmụakwụkwọ nwaanyị
content_1109	Ugboro ugboro ka ụmụakwụkwọ ụmụnwaanyị na mahadum dị na mpaghara ọdịda anyanwụ Afrịka na-ekwu na ndi nkuzi ha na-enye ha nsogbu iji dinaa ha.
content_1109	Mana mgbe ụfọdụ, ndị mmadụ anaghị ekwetacha ihe ha na-ekwu.
content_1109	Ihe onyonyo a BBC setere gbara nke a n'anwụ.
content_1109	4. Ihụtụla Nwoke maọbụ nwaanyị nwere ọtụ na amụ n'ahụ ya?
content_1109	Mgbe ọbụla ị nụrụ na mmadụ abụghị nwoke ọ bụghị nwaanyị, kedụ ihe na-agba gị n'uche?
content_1109	Nke a bụ akụkọ banyere ndị Naịjirịa abụọ James Johnson na Mystique Evolving bu ikpu na amụ pụta ụwa.
content_1109	Mmadụ abụọ ndị a kọrọ akụkọ ha nakwa ihe ndị ha na-agabiga na ndụ n'ihi ọnọdụ a.
content_1109	5. Enyi na enyi lụrụ ọgụ ka ụkọchukwu ha tiwara ha akụ oyibo nsugbe
content_1109	A na-ebokarị ụfọdụ ndị ụkọchukwu Naịjirịa maka amụma ụgha ha na-ebu
content_1109	Ị na-agakwa n'ihu ụfọdụ ụkọchụkwụ kpachapụ anya.
content_1109	I chetara ka ụkọchukwu si gwacha ọyị abụọ okwu ma bo otu n'ime ha na aka ya dị n'ime ihe ọjọ na-eme nke ọzọ.
content_1109	N'otu ntabi anya ha abụọ bido lụwa ọgụ nke mere ka ndị mmadụ tiwe "Pamela Why" n'elu soshal midia.
content_1109	Nke a mere na mba Saụt Afịrịka.
content_1109	5. Nwaanyị lụrụ nwaanyị
content_1109	I chetara mgbe anyị wetere ụnu akụkọ Felicia Orji lụtara nwa ya nwoke nwụrụ anwụ nwaanyị.
content_1109	O kwuru na ọ bụ makana nwa ya nwoke ahụ amụtaghị nwa tupu ọ nwụọ kpatara nke a.
content_1109	Gerekwa ya ọzọ ka ị mata ka nwaanyị a alụtara alụta si mụta ụmụ ndị ọmụgoro Felicia.
content_1109	5.I mana ka esi akpachapụrụ ọtụ anya?
content_1109	Nke a bụ akụkọ bara nnukwu uru mana ndị Igbo kụjara akụja na BBC nwereike iwepụtali ntuziaka gbasara akụkụ ahụ a.
content_1109	Ha nabatara ya agbanyeghị na ọ gbara ha agba na ntị.
content_1109	Gụọ ya n'uju ebe a Ihe 5 ndị nwere ọtụ kwesiri ịma
content_1109	6. A ga-enyewe ụmụnwoke ọgwụ mgbochi nwa - Ndị dọkinta
content_1109	Ndị dọkịnta n'India na-akọwa na ha arụpụtala ọgwụ ga-eme ka nwoke ghara ịtụwa nwaanyị ime mgbe ọ na-achọghị.
content_1109	Ha sị na ha na-enyochala ọgwụ a ma chọpụta na ọ na-arụ ọrụ ruo pasenti 97.3 ma kwukwa na ọ naghị enye nsogbu ọbụla n'ahụ.
content_1109	Mana n'otu ntabi anya , ha pụtara kwukwa na ha akwụsịtụla igba ọgwụ ahụ makana ya bụ ọgwụ bidoro tiwasasia utu ụmụnwoke.
content_1109	7.A ka na-ekwu nke bere nụ, ọzọ bekwasi ya
content_1109	Ọtụtụ mmadụ hụchara etu enwereike isi lekọta ọtụ nwaanyị wee rịọ ka akuzie maka amụ nwoke.
content_1109	Mana mgbe ya bụ akụkọ pụtachara, chọọchị gbasara!
content_1109	Lee ya ebe a. Ihe ise i kwesiri ịma maka amụ
content_1109	8. Nwaanyị siri ma rie nwa ya
content_1109	Akụkọ si mba Tanzania pụta kwuru na ndị uweojii mba ahụ anwụchiela nwaanyị na di ya maka ịgba ha ajụjụọnụ maka ihe mere nwa ha nwaanyị.
content_1109	Ha na-enyocha nwaanyị ahụ maka ebubo igbu, sie ma rie nwa ya.
content_1109	Onye ma etu afọ 2020 ga-adị?
content_1109	Arọ ọhụrụ ọma ooo!
content_1110	Southampton meriri Chelsea 0-2 ụbọchị 'Boxing Day'
content_1110	Taa bụ 'boxing day' adịghị ndị Chelsea mma n'ahụ dịka ndị Southampton kụwara ha anya n'azụ owere ha.
content_1110	Ndị Southampton ji ọkpụ goolu abụọ gbarie 'Stamford Bridge', gbanye ndị Chelsea ose n'anya.
content_1110	Bournemouth akụnyela Chelsea ikputu ọnụ
content_1110	Man Utd ejirila Chelsea gbụchachaa ọnụ gbụfuo
content_1110	Nwafọ Naịjirịa bụ Michael Obafemi bụ onye buru ụzọ gbakaa neetị na nkeji 31.
content_1110	Obafemi, onye gbara naanị afọ 19 bụ mba Ireland ka ọ na-agbara.
content_1110	Na nkeji 73, Nathan Redmond mezuru ya abụọ wee mee ndị Chelsea otiwere anya ahụ ụzọ.
content_1110	N'aka nke ọzọ, Mikel Arteta malitere ije ya dịka onye nkuzi ndị Arsenal taa, mana o nwetaghị mmeri.
content_1110	Arsenal na ndị Bournemouth gbara onye lawa onye lawa.
content_1110	Dan Gosling nke Bournemouth nyere goolu na nkeji 35, mana Pierre Emerick Aubameyang sara ya na nkeji 73.
content_1110	Arteta ga-eji nke a mata na ihe chere ya n'ihu n'otu egwuregwu Arsenal abụghị ọgụ nne na-agbara nwa ya.
content_1110	Manchester United akụpịala ndị Newcastle
content_1110	Marcus Rashford achakeela nnọọ ka ọkụ
content_1110	Ọkpụ goolu anọ asatara otu ka ndị Manchester United ji tie ndị Newcastle mmọnwụ.
content_1110	Marcus Rashford, Mason Greenwood na Anthony Martial nyere goolu anọ ahụ.
content_1110	Martial nyere goolu abụọ ebe Matty Longstaff nyetaara ndị Newcastle otu goolu.
content_1110	Paul Pogba so gbaa bọọlụ nke taa
content_1110	Ihe kacha tọọ ndị Man Utd ụtọ n'egwuregwu nke taa bụ na Paul Pogba alọghachila.
content_1110	Pogba agbabeghi bọọlụ ogologo oge n'ihi ahụ o merụrụ.
content_1110	Mana Carlo Ancelloti ji mmeri wee malite ọchịchị ya n'Everton.
content_1110	Everton ji otu ọkpụ goolu merie Burnley.
content_1110	Crystal Palace jikwa ọkpụ goolu abụọ a satara otu merie West Ham, ebe Aston Villa meriri Norwich 1-0.
content_1110	Akụkọ ndị ọzọ ga-amasị gị:
content_1110	Kedụ ebe 'Boxing Day' si bido?
content_1110	Akụkọ ndị bụ ọgbara Igbo gharịị na 2019
content_1110	Kpọwanụ m 'Baba go slow', a ga m arụ ọrụ m dịka onyeisiala - Buhari
content_1110	Ihe nkiri ga-amasị gị:
content_1111	Fada Mbaka na Onye Amụma Emmanuel Omale
content_1111	Dịka afọ 2019 na-abịa na njedebe, BBC Igbo lebara anya n'ụfọdụ amụma ndị ụkọchukwu mara banyere ihe ndị ga-emenụ.
content_1111	Nnyocha anyị gosiri na ụfọdụ mere , ebe ụfọdụ ghọrọ ka nri gbara ụka n'ihi na ha emezughị.
content_1111	Ọchịchi Buhari dị mma- Mbaka
content_1111	'Jogging' ka ndị ụkọchukwu mere n'Enugu - Mbaka
content_1111	1. Buhari ga-emeri na ntuliaka 2019- Mbaka, Omale
content_1111	Onye Amuma Emmanuel Omale nke  Divine Hand of God Prophetic Ministry dị na Abuja buru amụma na Onyeisiala Muhammadụu Buhari ga-emeri ntuliaka 2019.
content_1111	Fada Ejike Mbaka bụ onye ndu isi otu Adoration Ministry, Enugwu, kwuru na ya amaghị onye ga-emeri na ntuliaka 2019 mana na Atiku abughị  ya bụ "onye nzọpụta Naijiria."
content_1111	Amụma ahụ mezuru dịka  Buhari meriri Atiku na ntuliaka nke e mere n'ọnwa Febuwari afọ afọ 2019.
content_1111	2. Atiku tinye uchu n'Ugwu Naijiria- Suleiman
content_1111	Johnson Suleiman nke ụlọụka 'Omega Fire Ministries International' nọrọ n'amụma nke ya dọọ Abubakar Atiku nke PDP, onye ya na Buhari zọkọrọ ọkwa na ntuliaka ahụ, aka na ntị ka o tinye uchu karịa na inweta nkwado ndị ugwu na ntuliaka 2019.
content_1111	Nke a mezuru n'ihi na Atiku nwetara ezigbo nkwado na Ndịda Anyanwu Naijiria ma gbaa ọnyụpa n'Ugwu Naijiria.
content_1111	3. A ga-anwụchi onye zọrọ ọkwa onyeisiala
content_1111	Suleiman makwara amụma na a ga-anwụchi otu onye zọrọla ọkwa onyeisiala.
content_1111	Nke a mezuru n'ihi na ndị uweojii nzuzo Naijiria bụ DSS nwuchiri Omoyele Sowore nke zọrọ ọkwa onyeisiala na Ntuliaka 2019 n'aha AAC maka ebubo ịkpa nkata ịkwatu gọọmenti tụnye ya na nga ọnwa  anọ.
content_1111	4. Otu onye chịbụrụ gọvanọ ga aga nga- Omale
content_1111	Omale bukwara amụma na otu aka chiburu otu steeti ga-aga mkpọrọ.
content_1111	Nke mezuru dịka Orji Uzor Kalu chiburu Abia steeti nọ n'ụlọ mkpọrọ ugbua dịka a mara ya ikpe imefu ego ndị Abia.
content_1111	Orji Uzo Kalu aka chịburu Abia Steeti
content_1111	Amụma ndị emezughị;
content_1111	5.Ntọ nnukwu ọgaranya si Ọwụwa Anyanwụ na-azụ ahịa mmanu
content_1111	Omale kwuru na a ga-akpa nkata igbu maọbụ ịtọrọ otu onye nnukwu mmadụ si Ọwụwa Anyanwụ nọ n'ahịa mmanu nke ga-ebute ọgbaghara a ga-eji gbaa ahịa a ma ama ọkụ.
content_1111	Ahịa Onicha na Balogun dị na Legọs gbara ọkụ mana o nweghị ka o siri metụta ọgaranya Igbo ọbụla.
content_1111	6. Ndịagha ga-enupu isi- Ayodele
content_1111	Primate Elijah Ayodele bụ onye ndu INRI Evangelical Church
content_1111	Primate Elijah Ayodele nke INRI Evangelical Church mara amụma na ndị agha Naijiria ga-enupu isi nye ndị isi ha.
content_1111	Nke a emezughị, mana ihe o kwuru na ihe ga-esiwanye ike mezuru dịka ihe ịda oke ọnụahịa na-aga n'ihu.
content_1111	7. Atiku ga-eweghara ọchịchị n'aka Buhari- Olagunju
content_1111	Wale Olagunju, nke ụlọụka 'Divine Seed of God Chapel Ministries', Sasa,Ibadan mmara amụma na Chineke ga-anara Buhari ọchịchị nyefe Atiku n'aka n'afọ 2019.
content_1111	Nke a emezughị. Buhari ka nọ n'oche ya.
content_1111	Naịjiria bụ ala ọtụtụ ndị nọ na ya ejighị okpukperechi  na okwu sị n'ọnụ ndị ndu ha egwu egwu, n'agbagheghị mpụtara okwu ndị ahụ.
content_1111	Akụkọ ga-amasị gị:
content_1111	Ọ bụ iwe ọkụ tinyere m n'ọnwụnwa a - Nwaanyị pịara nwaodibọ ya n'ala
content_1111	Kedụ ebe 'Boxing Day' si bido?
content_1112	Ndị uweojii
content_1112	Ndị ọrụ nchekwa Naịjirịa anwụchiela ndị ohi mmadụ anọ wakporo otu ụlọakụ n'Abuja.
content_1112	Ha gbagbukwara otu onye ọzọ n'ime ndị oji egbe ezu ahụ.
content_1112	Ndị ojiegbeezu awakpoola ụlọakụ, gbagbuo otu onyeọrụụ
content_1112	Ndị uweojii na-achọ nwokorobia tọgburu enyi ya nwanyị n'ụlọoriri na Port Harcourt
content_1112	Ndị ekperima ahụ wakporo ya bụ ụlọakụ dị na Mpape, Abuja, n'ụtụtụ ụbọchị Satọdee.
content_1112	Mana oteghi aka ha banyechara n'ime ya, ndị ọrụ nchekwa gụnyere ndị uweojii na ndị agha gbara ya bụ ụlọakụ gburugburu.
content_1112	Nke a mere ka ndị ohi ahụ tọkịrị n'ime ụlọakụ ahụ maka na jewe ejewe adịghịzị mma, lawa alawa adịghị mma.
content_1112	Otu onye n'ime ndị omekome ahụ chọrọ isi azụ owere mịpụ, mana ndị uweojii nwụchiri ya otu aka ahụ.
content_1112	Mana ka nwa oge gachara ndị uweojii nwụchiri ndị ekperima ahụ niile.
content_1112	Tinyere otu n'ime ha onye mgbọ tụrụ o wee nwụọ.
content_1112	Aka akparala onye uweojii ekperima
content_1112	Aka ndị uweojii akparala ofu onye otu ha ji egbe gbagbuo otu nwata nwaokorobịa na mpaghara Legọs Aịland ụbọchị Fraịde.
content_1112	Onye uweojii a aha ya bụ Lukmon Akanbi na nwaokorobịa aha ya bụ Ramon Adeniyi nwere obere nghọtahie o wee mịrị egbe gbatuo ya.
content_1112	Bala Elkana bụ ọnụ na-ekwuru ndị uweojii na Legọs kwuru na e kpeela Akanbi ikpe imeụlọ dịka iwu ndị uweojii sị dị, wee chụọ ya n'ọrụ.
content_1112	Ugbua, a hafeela ya n'aka ndị ngalaba na-enyocha mpụ bụ 'State Criminal Investigation Department' ka ha kpụpụ ya ụlọ ikpe.
content_1112	Ndị oyi gewu akpaala arụ na Somalia
content_1112	Ọtụtụ mmadụ nwụrụ, ebe ọtụtụ ndị ọzọ merụrụ ahụ mgbe ndị oyi egwu tụrụ ogbunigwe na Somalịa n'ụbọchị Satọdee.
content_1112	Ogbunigwe e tinyere n'ụgbọala agbagbuola mmadụ iri asaa na isii na mba Somalia.
content_1112	Ndị ntaakụkọ ụfọdụ na-ekwu na ọnụọgụgụ ndị nwụrụ anwụ eruola iri itoolu.
content_1112	A na-ele anya na ọnụọgụgụ a ka ga-agbago.
content_1112	Amatabeghị ndị tụrụ ya bụ ogbunigwe mana ndị otu oyi egwu bụ al-Shabab na-ebuso Somalia agha kwa mgbe kwa mgbe.
content_1112	Ndị na-eyi ndụ egwu agaghị emeri anyị - Buhari
content_1112	Onyeisiala Muhammadu Buhari  akatọọla ogbugbu ndị otu ISWAP gburu dimkpa iri bụ ndị ụka kristi n'ihe onyonyo iji bọ ọbọ onyeisi ha e gburu na mba Syria.
content_1112	Buhari kwuputara n'akara soshal midia ya na ọnwụ ndị ahụ aka ha dị ọcha wutere ya ma tụkwaa ya n'anya.
content_1112	O kwukwara sị na onye ọbụla kpọrọ "Allahu Akbar" na egbu mmadụ abụghị onye alakụba n'eziokwu.
content_1112	'Di m na ụmụ m ma egwu mmiri'
content_1112	Nwunye ụkọchukwu ụlọụka Redeem nwụrụ n'ọdọ mmiri  na-eti mkpu na aka enwe dị na ofe.
content_1112	Gabriel Diya na ụmụ ya abụọ nwụrụ ebe ha gara ezumike na mba Spen mana nwunye na-akọwa na ọ bụghị mmiri riri ha n'ihi na ha atọ ma egwu mmiri ọfụma ọfụma.
content_1112	Bọjetị Enugwu Steeti
content_1112	Gọvanọ Ifeanyi Ugwuanyi
content_1112	Gọvanọ Enugwu Steeti bụ Ifeanyi Ugwuanyi ebinyela aka n'akwụkwọ atụmatụ mkpata na mmefu ego nke steeti ahụ maka afọ 2020.
content_1112	Ugwuanyị mapụtara narị ijeri naịra 169 na ụma (N169.5 billion) dịka ego a ga-eji rụọ ọrụ na steeti ahụ n'afọ na-abịa abịa.
content_1112	N'ime ego a, otu narị ijeri naịra na ụma (100.7 billion) bụ nke a ga-eji arụpụta ọrụ gbara ọkpụrụkpụ nke a ga-ahụ anya.
content_1112	Ijeri naịra iri isii na asatọ na ụma (N68.7) billion bụ nke a ga-eji gboo mkpa ndị ọzọ dịka ịkwụ ndịọrụ ụgwọ dgz.
content_1112	EPL
content_1112	Clavert-Lewin na-ekele onye nkuzi ya bụ Carlo Ancelloti
content_1112	Calvert Lewin nyere goolu abụọ nke ndị Everton ji weee merie ndị Newcastle n'asọmpị EPL ụbọchị Satọdee.
content_1112	Brighton merikwara Bournemouth 2-0, Watford apịa Aston Villa 3-0 ebe Southampton na Crustal Palace nyere onwe ha otu goolu otu goolu.
content_1112	Manchester United ga-ezute ndị Burnley, Tottenham na Norwich ga-achịpụ ya, ebe ndị Leicester na-ezute ndị West Ham ugbua.
content_1112	Kedụ onye obi na-asọ rịkpọ?
content_1112	Ọgba bọọlụ Naịjirịa bụ Peter Utaka ekwuola na obi na-eme ya pọlina pọlịna dịka ọ na-akwado ịsonye otu Kyoto Sanga nke Japan.
content_1112	Utaka dị afọ iri atọ na abụọ agbarala otu dị icheiche na Belgium Denmark nakwa China bọọlụ mbụ.
content_1112	Gee akụkọ ụwa n'otu nkeji ebe a
content_1113	Chelsea na Arsenal
content_1113	Chelsea ekweghi Arsenal zọọ ha mpịtị mpị ka ha zutere n'ọgbọegwuregwu Emirates.
content_1113	Goolu Tammy Abraham nyere na nkeji 87 na nke Jorginho nyere na nkeji 83 zuru iji tinye Arsenal n'ọnọdụ akwa arịrị na be ha.
content_1113	N'agbanyeghi na Pierre-Emerick Aubameyang nyerela Arsenal goolu na nkeji 13 e ji bido bọọlụ, o zughi ịkpọ ndị Chelsea ntu n'obi.
content_1113	Nkata ekpudola Arsenal
content_1113	Arachaala Arsenal ka ofe nkupu
content_1113	Leicester aṅụọla Arsenal ka 'akpụrụ achia'
content_1113	Ka a batara ọkara nke Abụọ, ndị Chelsea gara n'ihu ka ebule e tinyere mma n'olu, wee jiri ajụ ọnwụ gbanye Arsenal goolu abụọ iji wee naghara ha pọịntị atọ.
content_1113	Ha ji mmeri a wee sị Mikel Arteta gbabuuru Arsenal bọọlụ ma bụrụ onye nchịkọta ọhụrụ ha 'nnọọ'.
content_1113	Ka ọ dị ugbua, Chelsea ji pọịntị 35 ka nọ n'ogogo anọ na tebulu Premier League, ebe Arsenal ji pọịntị 24 nọ n'ogogo 12.
content_1113	Akụkọ ga-amasị gị:
content_1113	Uche Nwosu: 'Ọ gara nlegharị anya na AA ma laghachite APC '- FCC Jones
content_1113	Mwakpo Ekweremadu, ọchụchụ Tacha, ọbịbịa Cardi B na ihe ndị ọzọ ị gaghị echefu maka afọ 2019
content_1113	Tyson Fury na Deontay Wilder ekwetela izute onwe ha ọzọ
content_1113	Ihe nkiri a ga-amasị gị:
content_1114	Ndị chọrọ ụgwọ opekatampe
content_1114	Ụbọchi 31 nke Disemba 2019 bụ ụbọchị ngalaba na-ahụ maka ndị ọrụ na Naijirịa bụ 'Nigerian Labour Congress' (NLC) nyedebere steeti niile na Naijirịa ka ha kwụwa ụgwọ opekatampe.
content_1114	Mana dịka ụbọchị ahụ na-erute nso, Enugwu steeti na Anambra steeti so na ndị ebidobeghị ịkwụ ya.
content_1114	Okwu 'Minimum wage' a ga-ebi taa?
content_1114	Minimum wage: Gọọmentị ga-akwụrịrị anyị N30,000
content_1114	N'otu aka ahụ, ka ndị ọrụ steeti ahụ sị na ha ji nwayọ eme emume ekeresimesi nke afọ a makana ego adịghị.
content_1114	Onye nkuzi na mahadum Enwugwu steeti bụ Mazi Nnamdi Okenwa, kwuru na o cheghị na e nwere steeti na Naijirịa mezuru ihe gbasara ụgwọ opekatampe nke ga-erute ndị ọrụ gọọmentị ruo agba nke iri na isii.
content_1114	Gọọmentị Abia steeti jị ndị ABSU ụgwọ enyemaka
content_1114	O nweghi ngagharịiwe ndị ọrụ chọrọ ime n'Abia State - Obigwe
content_1114	O kwukwara na n'agbanyeghi na gọọmentị Enugwu steeti kwụrụ ụgwọ ọnwa nke ọnwa Disemba ma tụkwasịkwa ya ọnwa ọzọ nke e ji 'ụgwọ ọnwa iri na atọ' mara, na ha ekwubeghị okwu ịkwụ ụgwọ opekatampe.
content_1114	Minimum Wage: Etu ngagharịiwe ndị NLC si aga
content_1114	'Anyị eriwela N30,000 ụgwọ opekata mpe' - Ndị ọrụ Gọọmentị
content_1114	Ọ kọwara na gọọmentị etiti emebeghị ihe ha kwesịrị ime iji hụ na gọọmentị steeti ahụ ga-akwụnwu ya bụ ụgwọ.
content_1114	Ọ kọwakwara na a kwụọ ụgwọ opekatampe a, na o nwereike ime ka ego ihe dị n'ahịa laa elu nke ndị bekee na-akpọ 'Inflation'.
content_1114	Ụgwọ Opekatampe: 'Anyị ekweghị na ndọghachiazụ'
content_1114	'Abụbọ ọrụ ga-eso akwụghị ụgwọ opekatampe'
content_1114	Nnamdi Okenwa kwukwara na ya alaghị obodo maka ekeresimesi n'ihi na ego adịghị.
content_1114	O kwuru na ụgwọ opekatampe nyere ndị mmadụ olileanya kama olileanya a tipịara etipịa.
content_1114	Ihe ndị 'NLC' Anambara nwere ikwu
content_1114	Mgbe BBC kpọrọ onyeisioche ndị ngalaba 'NLC' nke Anambara steeti bụ Jerry Nnubia, o kwuru na mgbe ha na gọọmentị Anambara zutere, na ha anabataghị ihe gọọmentị kwuru maka ụgwọ opekatampe.
content_1114	Nnubia sị na ha na-eche ka gọọmentị zaa ha dịka ha siri kwuo.
content_1114	O kwukwara na ha ga-akpọtụrụ gọọmentị taa bụ ụbọchi 30 nke ọnwa Disemba 2019, ma ọ bụru na gọọmentị emeghị ihe ha kwesịrị ime na ha ga-ezute were kpebie ihe ha ga-eme echi bụ ụbọchị (31 nke Disemba) ikpeazụ ha nyere gọọmentị ikpebi ịkwụ ụgwọ opekatampe.
content_1114	Ihe ndị 'NLC' nke Enugwu steeti nwere ikwu
content_1114	Onyeisi ngalaba ndị NLC nke Enwugwu steeti bụ Nwobodo Virginus, kwuru na a ga-enwe ọgbakọ ngalaba e hiwere maka ịkwụ ụgwọ opekatampe n'Enugwu steeti nke gụnyere ndị ọrụ gọọmentị na ndị otu NLC na mgbede Disemba 30, 2019.
content_1114	O kwuru na ọ bụ mgbe ha nwechara ọgbakọ a ka ndị otu NLC ga-ama ihe ha ga-eme.
content_1114	Nwobodo sị na ọ nọghị na ngalaba a ehibere maka ikwụ ụgwọ opekatampe a.
content_1114	Ọnọdụ gọọmentị Anambara steeti maka ịkwụ ụgwọ opekatampe
content_1114	Onye kwuchitere gọọmentị Anambara steeti bụ Don Adinuba, gwara ndị ntaakụkọ BBC na gọvanọ Anambara steeti bụ Willie Obiano, gwara ndị ọrụ gọomentị steeti ya mgbe ha na-eme emume maka ncheta ndị ọrụ gọọmentị nke ha mere n'ụbọchi 16 nke Disemba 2019, na gọọmentị ga-akwụ ụgwọ opekatampe.
content_1114	Adinuba kwuru na gọomentị Anambara steeti ga-akwụ ụgwọ opekatampe nke N30,000 site n'ọnwa Jenụwarị nke afọ 2020.
content_1114	O kwukwara sị "gọomentị ga-ebuli ụgwọ mmadụ niile na-arụrụ ha ọrụ" .
content_1114	O kwuru na gọomentị Anambara dị njikere ilekọta ndị ọrụ ha dịka ha kwụrụ ha ụgwọ n'ụbọchị iri na ise nke ọnwa Disemba, ma bunye ndị ọrụ ha niile otu akpa osikapa.
content_1115	Nwaanyị ku nwa nwoke
content_1115	Ụfọdụ ndị ọkachamara na-eche na ịkwụsị atụmaatụ ebe ụmụnwaanyị na-achọrịrị ka ha mụta nwa nwoke nwereike belata ụmụnwaanyị ịnwụ ebe ha na-amụ nwa.
content_1115	Uche Jombo kwuru na ọ dịghị ka ụmụnwaanyị na-achịpụta ụmụ iri na abụọ maọbụ itoolu dịka nne ya si mee.
content_1115	Ụmụ ole ka nne na nna kwesịrị ịmụ?
content_1115	E jirila akpanwa onye nwụrụ anwụ mụta nwa dị ndụ
content_1115	Gịnị kpatara ndigbo ji kwụsị ịgụ ụmụ ha ụfọdụ aha?
content_1115	Jombo kwuru na ịmụta nwa na-ara ya ahụ; na afọ ime ya pụrụ ugboro atọ.
content_1115	Ibukun Ogu ji ụmụ atọ kwuru na o bu ụzọ mụta ụmụnwaanyị abuọ tupu ọ mụta otu nwoke mezuru ha ụmụ atọ.
content_1115	Mana o kwuru na ya na di ya kwetara ịmụta ụmụ abụọ sọsọ mgbe ha lụchara di na nwunye.
content_1115	Otu nwaanyị na-achọghị ka a mata aha ya kwuru na ya mụrụ ụmụ anọ ebe ọ na-achọ ịmụta nwa nwaanyị.
content_1115	O kwuru na o ji ịwa afọ mụọ ha niile nke mere ka di ya were ụjọ sị ya amụzịla ka ọ mụchara nke atọ bụkwa nwoke, mana o siri ọnwụ mụọ nke anọ mechara bụrụ nwa nwaanyị ọ na-achọ kamgbe.
content_1115	Ihembosi dị afọ iri atọ na asaa mụrụ nke mbụ, ọ bụrụ nwoke, nke abụọ so ya bụrụ ejima nwoke abụọ, nke anọ abụrụzịa nwaanyị ọ na-achọ. Mana otu nwaanyị ahụ mechara nwụọ.
content_1115	Kedụ ihe mere ụfọdụ ụmụnwaanyị ji achọkarị ka hamụtarịrị nwoke maọbụ nwaanyị?
content_1115	N'agbanyeghị ihe ọdachi na-adakwasị ụmụnwaanyị na-agba mbọ ịmụta nwoke maọbụ nwaanyị mgbe ụfọdụ, ọtụtụ achọghị ikwụsị ya bụ atụmatụ.
content_1115	Ihe mere Chinenye ji ụmụnwoke atọ ji chọọ ịmụtarịrị nwa nwaaanyị
content_1115	Ọ chọrọ ka ndị ọgọ bịa be ya (ịnata ụgwọ isi nwaanyị)
content_1115	Ọ chọrọ ịmụta onye yiri ya kpọmkwem
content_1115	Ngwakọ amaka - A mụọ nwoke, a mụọ nwaanyị
content_1115	Ọ chọrọ inwe ohere ịga ọmụgwọ
content_1115	Gịnị mere e ji achọkarị nwa nwoke?
content_1115	Chinedu Balogun kwuru na otu n'ime ha bụ oke ịcha ọkụ ụmụ ụwa na-enye di na nwunye.
content_1115	Ihe ndị ọzọ e ji achọ nwa nwoke gụnyere:
content_1115	Ndị na-achọghị ka aha ezinaụlọ ha 'fuo', maka a na-asị na ezinaụlọ amụtaghị nwa nwoke, na ama ha eshiela.
content_1115	Nwaanyị mụrụ nwa nwoke na-ahụ ya na o chizuola, na ọ ga-ekwunwu okwu ebe ndị ọzọ na-ekwu.
content_1115	Nwa nwoke na-azọtanwu akụnaụba dị n'ezinaụlọ ha karịa nwaanyị a ga-alụpụ alụpụ.
content_1115	Ọtụtụ agbụrụ na-aka akwanyere nwa nwoke ugwu karịa nke nwaanyị.
content_1115	Ngalaba European Union na United Nations a kpọrọ "Spotlight Initiative" na-ekwu na atụmatụ ịmụtarịrị nwa nwoke ebutela mmegide dị iche iche nye ọtụtụ ụmụnwaanyị na Naịjirịa.
content_1115	Akụkọ ndị ga-amasị gị
content_1115	'Alaghị m obodo n'ekeresimesi a n’ihi na ego adịghị n’obodo'
content_1115	Ndị uweojii anwuchiela otu nwoke ji enyi ya nwaanyị gwọọ ọgwụ ego
content_1115	Chelsea agbajiela Arsenal aka napụ ha nri n'ọnụ
content_1115	Akụkọ ndị bụ ọgbara Igbo gharịị na 2019
content_1115	Ihe nkiri a ga-amasị gị:
content_1116	Onye keke
content_1116	Gọọmenti Kano steeti aracharala ihe ha gbọpụrụ dịka ha kwusịtụrụ iwu machiri nwoke na nwaanyị ibanye otu keke.
content_1116	Onyeisi otu ndị uweojii Sharia na steeti ahụ bụ Sheikh Harun Ibn-Sina onye kwupụtara nke a kwuru na ọ bụ iji nye ohere ka a kpa ya akpaa tupu e tinye ya n'ọrụ.
content_1116	Cheta na ọtụtụ ụmụ Naijiria katọrọ atụmatụ ahụ oge e kwupụtaburu ya.
content_1116	Lee ihe ụfọdụ kwuru na Facebook BBC Igbo maka ya bụ atụmatụ:
content_1116	Kano Hisbah: 'Iwu keke ọhụrụ naghara m ịga ọrụ n'oge'
content_1116	Otụtụ ndị bi na Kano jikwara eze kpee ekwere dịka iwu ahụ pụtara ihe.
content_1116	Elizabeth Sabis bi na Kano akwaala arịrị gbasara etu iwu ọhụrụ ewebatara na Kano si emetụta ya.
content_1116	Sabis gwara BBC Igbo na iwu a mere ya ka ọ ghara ịga ọrụ n'oge n'ụtụtụ n'ihi na ndị Keke bu nwoke ekweghị akwụsịrị ya.
content_1116	Anambra steeti amachiela keke
content_1116	'Ọ bụrụ na ọkụ na akụrụngwa dị anyị gaara ime karịa'
content_1116	O kwuru sị "e chere m ọtụtụ oge tupu m hụ keke ebụghị nwoke m bara nke kpatara na m erughi ụlọọrụ m n'oge"
content_1116	Cheta na otu Hisbah na Kano bụ ndị na-elekọta iwu Sharia na steeti ahụ ga-ebido ịda onye keke bukọrọ nwoke na nwaanyị otu mgbe.
content_1116	Ha kọwara na iwu a adịla kemgbe afọ 14 gara aga mana ugbua ka ha ga-etinye anya na ya ọfụma.
content_1116	Keke ga-ebidozi gbawa ruo elekere itoolu n'Aba na Umuahia
content_1116	Ihe ndị ha ga-ada ndị mmadụ bụ: ị jichi keke onye ahụ rue ọnwa isii, ị da ya nha naịra puku ise nakwa ụtali iri.
content_1116	Ndị mmadụ dịka Edward Onoride katọrọ emume a na-ajụ ma Hisbah a ga-egbochi nwoke na nwaanyị ịbanye otu ụgbọelu?
content_1116	Kano steeti malitere ị so iwu Sharia kemgbe afọ 2001.
content_1117	Nnia Nwodo
content_1117	Ohaneze Ndigbo ekwuola na ọ bụ oke ndị Ọwụwa Anyanwụ iwepụta onye ga-abụ onyeisiala n'afọ 2023.
content_1117	Onyeisi Ohaneze bụ Nnia Nwodo kwuru nke a ka e wepụtaara ọha akwụkwọ maka ndụ Igwe Nnewi bụ Igwe Kenneth Orizu na Nnewi na nso nso.
content_1117	Nwodo sị na e meghị etu a bụ igosi ndị Igbo na ha esonghizi n'ihe a na-eme n'ala Naijiria.
content_1117	Napụnụ nwa onyeisiala akụnaụba ya - Ụlọikpe
content_1117	Ụlọikpe dị na mba Angola enyela iwu ka a nakọrọ Isabel Dos Santos bụ nwa nwaanyị Jose Eduardo Dos Santos onye bụbụ onyeisiala, ọbaego nakwa akụ ndị ọzọ ọ kpakọrọ.
content_1117	Isabel bụ onye a na-agụbu dịka 'nwaanyị kacha nwee ego na mpaghara Afrịka', bụ onye a na-ebo ebubo iso ndị kpakọrọ akụnaụba obodo ebe o ruru otu ijeri dọla.
content_1117	E bokwara ya ebubo ịnwa izubanye nde Yuro iri na mba Rọshịa.
content_1117	Ebubo a na-abịa dịka onyeisiala mba ahụ bụ Joao Lourenço na-anwa ịnapụta ego ruru otu nde dọla ọ sị na Isabel na ndị otu ji.
content_1117	Oge ọbụla ka ọ na-agọrọ ụkwụ na aka ya, sị na ọ maghị maka ebubo ndị a na-ebo ya ọkachasị oge nna ya nọ n'ọchịchị.
content_1117	Ọgụ ọ chara n'Ịran?
content_1117	Ndị na-eme ngagharịiwe na mba Ịran esunyela ụlọọrụnnọchiteanya ndị mba Amerịka ọkụ maka iwe ogbunigwe si n'ikuku Amerịka tụpụrụ.
content_1117	Ha gara n'ihu kwuo na ha chọrọ ka e mechie ụlọọrụ ahụ.
content_1117	Rooney ọ ka na-agba bọọlụ?
content_1117	Ikpeazụ Wayne Rooney gbara bọolụ bụ n'ụbọchị 25 nke ọnwa Ọktoba 2019 oge ọ ka nọ DC United
content_1117	A na-atụ anya na deede Wayne Rooney dị afọ iri atọ na anọ ugbua, ga-agbara Derby County bọọlụ mgbe ha na Barnsley ga-ezute na Championship.
content_1117	Cheta na Rooney binyere aka n'akwụkwọ ịgbara ha bọọlụ ma na-etinye ọnụ na nchịkwa kemgbe Ọgọstụ.
content_1117	Iji 'paracetamol' esi anụ kanda nwere ike igbu mmadụ - NAFDAC
content_1117	Anụ kanda
content_1117	Nke na-ewu ugbua bụ na ụfọdụ ndị n'esi nri ahịa na-etinyezi ọgwụ paracetamọl n'anụ.
content_1117	Ngalaba na-ahụ maka nri na ọgwụ bụ National Agency for Food and Drug Administration and Control' (Nafdac) bụ ndị kwuru nke a.
content_1117	Nafdac ebuliela mmachi Emzor na ndị ọzọ
content_1117	Sniper: Nafdac amachiela mbugharị maọbụ ntụbata ọgwụ kemịkal ugbo
content_1117	Ha kwuru na ndị mmadụ na-eme nke a ka anụ kanda ha na-esi ghee ngwa ngwa.
content_1117	Mana NAFDAC na-adọ aka na ntị ka ndị mmadụ hie asaa n'anya.
content_1117	Ha kọwara na Paracetamol na-akụrị umeji nakwa ngụngụ mmadụ ma e sie ya n'ọkụ.
content_1117	Lee ụzọ ị ga-eji sie kanda gị ka o ghee n'oge:
content_1117	Were osiite pụrụ iche a kpọrọ 'pressure cooker' sie ya.
content_1117	Banye ya na 'vinegar' maọbụ na mmanya wine nwa mgbe nta tupu ị malite isi ya.
content_1117	Banye ya na mmiri oroma, ọkwụrụ arọ (paw-paw), akwụ olu (pineapple), ube bekee.
content_1117	Gbatuo ọkụ osiite gi wee sie ya. dgz.
content_1117	Whatsapp
content_1117	Site n'abalị iri atọ na otu nke ọnwa Disemba, ụlọọrụ Whatsapp kwuru na ihe karịrị ijeri mmadụ ise agaghịzị enwe obanzikorita ozi 'Whatsapp' n'ekwentị ha.
content_1117	Atụmaatụ a ga-emetụta ekwenti nwere 'Windows' nke ihe o ji arụ ọrụ nke bekee kpọrọ 'operating system' (OS) karala nka.
content_1117	Ihe isii i na-ekwesịghị ime na social media gị
content_1117	Kedu etu gọọmentị ga-esi chikọta ma hazie Soshal Midịa?
content_1117	Ekwentị ndị a gunyere Nokia Lumia bụ nke kpetere azụ n'iji Windows. Ekwenti a pụtara kamgbe afọ anọ ka na-aga ahịa ruo ugbua.
content_1117	iPhone na-eji iOS 8 nakwa ekwenti Android nwere sọftware 2.3.7 sokwa na ndị ga-adabanye na mmiri ọkụ a site n'ọnwa Februarị nke 2020.
content_1117	Kamgbe ụbọchị mbụ nke ọnwa July, ndị nwere ekwenti "Microsoft store" anaghị ahụ WhatsApp webata n'ekwenti ha.
content_1117	Ụlọọrụ Whatsapp kwuru na mkpebi a hịara ha ahụ mana nke a bụ ụzọ ha si eme ka ndị mmadụ na ibe ha na-akpakọrịta ọfụma.
content_1117	Cheta na ha wepụrụ nkwado ha n'ebe ekwenti akpọrọ 'Blackberry' nakwa ekwenti 'Windows'.
content_1117	Ebelechukwu Obiano o mere alụ?
content_1117	Nwunye gọvanọ Anambra steeti ọ gara mba Amerịka ime ọgọ hapụ ndị Anambra?
content_1117	Ọnụ na-ekwuru gọvanọ steeti ahụ bụ Don Adinuba kwuru na ọ bụ okpokpo asị.
content_1117	Obiano emeela onye Igala kọmishọna
content_1117	Anambra: Willie Obiano a gaala ikele ọyị ya bụ Ooni Ife
content_1117	Kedụ nke bụzị eziokwu?
content_1117	O kwuru na gọvanọ Willie na nwunye ya bi n'obodo Houston dị na mba Amerịka tupu ọ bụrụ gọvanọ Anambra steeti.
content_1117	Adinuba kwuru na nkekọrịta ihe enyemaka nwunye gọvanọ mere n'obodo ahụ abụghị ihe ọhụru kama ọ bụ omenaala ha na-emekarị mgbe bi ebe ahụ nke ha agaghị akwụsị.
content_1117	N'okwu ya, "ọ bụ na ndị mmadụ anaghị anọkata kenye ụmụ ogbenye gbara ha okiri okiri ihe"?
content_1117	Mana lee ihe otu nọ na soshal midia kwuru maka ya bụ atụmaatụ.
content_1117	@JohnFanimokun kwuru na nke a pụtara na ndị Anambra nwezuru ihe niile eji ebi ndụ dị mma.
content_1117	Gịnị ga-eme akwụkwọ ego n̄ọhụụ bụ 'ECO'?
content_1117	Gọọmentị etiti ekwuola na ha ga-eleba anya n'akwụkwọ ego ọhụrụ bụ nke otu ECOWAS kwekọrịtara iji na-atụ mgbere malite n'afọ 2020.
content_1117	Mịnịsta na-ahụ maka ego bụ Zainab Ahmed kwuru nke a n'akwụkwọ ozi si n'aka onye enyemaka ya bụ Yusuf Tanko Abdullahi.
content_1117	Cheta na ọbụ n'ọnwa Jun nke ka mba niile so n'otu ECOWAS nwere nkwekọrịta na ha ga-ejizi otu akwụkwọ ego a kpọrọ 'Eco' wee na-azụkọrịta ahịa.
content_1117	Ndị gọvanọ achọghị ka ndị agha laa
content_1117	Samuel Ortom bụ gọvanọ Benue Steeti achọghị ka ndị agha si na steeti ahụ pụọ.
content_1117	Ụfọdụ ndị gọvanọ na-arịọ gọọmentị etiti ka ha hapụgodi atụmatụ ịkpọpụ ndịagha na mpaghara dị icheiche na Naịjirịa.
content_1117	Ndị gọvanọ a na-ekwu na nchekwa adịchabeghi mma dịka ndịagha si ekwu.
content_1117	Benue: Ndị ọchịehị egbuola mmadụ 20
content_1117	Achọtala ndị uweojii furefu na Benue steeti
content_1117	Cheta na ndịagha kwuru n'ụbọchị Monde na ha ga-amalite ịdọpụta ndị otu ha n'akụkụ obodo dị iche iche.
content_1117	Nke a bụ iji mee ka ndị uweojii weghara ọrụ nchekwa ebe ndị ahụ.
content_1117	Mana gọvanọ steeti Benue, Taraba na Plateau rịọrọ ka gọọmentị ghara ịkpọpụ ndị agha n'ogbe ha.
content_1117	Samuel Ortom nke Benue Steeti gwara ndị ntaakụkọ Punch na "ọtụtụ ndị steeti m ka nọcha n'ụlọ ize ndụ (IDP Camps)".
content_1117	"Anyị na-arịọ ka onyeisiala hapụ ndị agha ka ha nọrọ ruo otu afọ ọzọ."
content_1117	Egwu adịghị maka ụgwọ Naịjirịa ji - Lai Mohammed
content_1117	Lai Mohammed kwuru na Naịjirịa ka mma ugbua n'ọchịchị Buhari
content_1117	Mịnịsta mgbasa ozi bụ Lai Mohammed ekwuola na egwu adịghị maka ụgwọ gọọmentị Naịjirịa ji ma n'ụlọ ma na mba ofesi.
content_1117	Mohammed kwuru oge ya na ndị ntaakụkọ nwere mkparịtaụka na Legọs.
content_1117	O kwuru na ụgwọ Naịjirịa ji karịrị ijeri dọla iri asatọ na atọ.
content_1117	Lai Mohammed: Buhari emeela ọfụma
content_1117	'Nwunye Kanụ na-arọ nrọ'
content_1117	Mana nke ahụ apụtaghị na ọbụ gọọmentị Buhari bitere ego ahụ niile.
content_1117	Nke ahụ apụtakwaghị na ụgwọ gọọmentị ji na-agbaji ya aka.
content_1117	Mohammed kwuru na "ego gọọmentị na-ebite ugbua bụ iji rụọ ọrụ mmepe dị icheiche."
content_1117	Onyeisi 'Nissan' agbaala ọsọ ndụ
content_1117	Carlos Ghosn kwuru na ọ bụ mmegbu ka ndị ọchịchị Japan na-emegbu ya.
content_1117	Onye bụbu onyeisi ụlọọrụ ụgbọala Nissan bụ Carlos Ghosn agbaala ọsọ ndụ gbaga mba Lebanon n'ihi ebubo mpụ na nrụrụaka e boro ya.
content_1117	A nwụchiri Ghosn n'ọnwa Nọvemba afọ 2018 na mba Japan.
content_1117	Mana onweghị onye ma etu o si mịpụ gbaga Lebanon.
content_1117	Ghosn ekwuola ugboro ugboro na aka ya dị ọcha n-ebubo ndị ahụ a na-ebo ya.
content_1117	Ihu eligwe achaala ọbara ọbara na Ọstralia
content_1117	Ọkụ ọgbụgba mere ka ihu eluigwe gbanwee na Ọstrelịa
content_1117	Puku kwuru puku mmadụ na mba Ọstrelịa na-agbagazi n'akụkụ osimiri ịga zere ndụ n'ihi oke ọkụ ọgbụgba na-achụpụ ha n'ụlọ.
content_1117	Oke ọkụ ọgbụgba a mere ka ihu eluigwe gbanwee na-acha ọbara ọbara nke mere ka egwu jide ọtụtụ ndị mmadụ.
content_1117	Ekpomọkụ eruola digrii iri anọ na steeti niile dị n'Ọstrelịa ugbua.
content_1117	Iheanachọ alọghachila
content_1117	Kelechi Iheanacho nyere goolu abụọ ka ha (ndị Leicester City) na Fleetwood sọrọmpi maka iko FA
content_1117	Nwaafọ Igbo bụ Kelechi Iheanacho ekwuola na obi dị ya mma n'ihi na otu ya bụ Leicester City bụ ndị nke abụọ n'asọmpi English Premier League na-abanye afọ ọhụrụ.
content_1117	Iheanachọ achọtala ụkwụ bọọlụ ya na ọdị nso dịka ọ na-enyezi goolu aghara aghara mgbe ọbụla etinyere ya n'egwu.
content_1117	O kwuru na ha na-agbasị mbọ ike ịhụ gara n'ihu na-emeri asọmpi ha.
content_1117	Football: Onye ga-aga ebee na Jenụwarị
content_1117	Mmadụ abụọ ha apụ n'otu ha na Janụwarị a?
content_1117	Dịka afọ 2019 na-akụrụ ọnụ, ụzọ emegheela maka nzụta na ire ndị ọgba bọọlụ na mba dị icheiche n'ụwa.
content_1117	Ụfọdụ ndị a na-ele anya na ha nwere ike ịhapụ otu bọọlụ ha gunyere Paul Pogba nke Manchester United, ǹa Gareth Bale nke Real Madrid.
content_1117	Ndị ọzọ bụ Olivier Giroud nke Chelsea na Wilfried Zaha nke Crystal Palace.
content_1117	Akụkọ ndị ga-amasị gị
content_1117	Ruga, Naira Marley, na ihe ndị ọzọ a kacha chọọ n'ịntanetị n'afọ 2019
content_1117	Gịnị mere ụmụnwaanyị ji amụju ụlọ ebe ha na-achọ nwa nwoke?
content_1118	Mmọnwụ
content_1118	N'ala Igbo mgbe gboo, mmọnwụ bụ otu na-ahụ maka ikpezi okwu na ịkpa udo n'obodo.
content_1118	A na-agba mmọnwụ n'emume pụrụ iche ọkachasị ma e wechaa ihe ubi, akwamozu nnukwu mmadụ maọbụ okenye.
content_1118	Mmọnwụ wakporo ụlọụka Katolịk n'Anambara
content_1118	Mmọnwụ Coal Camp pụtara ịgba 'Easter'
content_1118	A na-ahụta ya dịka mmụọ ndị nna nna nke mere e ji akwanyere mmọnwụ na ndị bara mmọnwụ nnukwu ugwu.
content_1118	Naanị ụmụnwoke bara mmọnwụ na-eti mmọnwụ.
content_1118	Mana ugbua, ụfọdụ ụmụnwaanyị agba ọhụrụ na-ajụ ihe mere e ji enye ụmụnwaanyị oche azụ n'ihe gbasara iti mmọnwụ.
content_1118	Dịka ndị omenala doro anya siri kọwa, ịba mmọnwụ bụrụ ụmụnwoke, ihe ịbanye otu ụmụada bụ nye nwaanyị.
content_1118	Otu n'ime ha bụ Ọzọ McGinger Ibeneme sị: "Mmọnwụ bụ otu nzuzo. Ọ bụ naanị nwoke bara mmọnwụ na-eti mmọnwụ."
content_1118	"Mmọnwụ abụghị nwaanyị anaghị."
content_1118	"Mmọnwụ abụghị ụzọ imegide ụmụnwaanyị"
content_1118	"Mmọnwụ abụghị ụzọ imegide ụmụnwaanyị, kama ọ bụ maka ichekwa obodo."
content_1118	"Oge gboo, e nwere ọtụtụ otu; otu ụmụnwoke, otu ụmụnwaanyị, otu ntoroọbịa."
content_1118	"Ụmụnwoke anaghị azọ ụzọ ịbanye n'otu ụmụnwaanyị."
content_1118	Nwaanyị nwere ike ịba mmọnwụ
content_1118	Agbanyeghị na mmọnwụ dịrị ụmụnwoke, o nwere ogogo nwaanyị ga-eru, ọ baa mmọnwụ.
content_1118	McGinger gara n'ihu kọwaa, "Nwaanyị bụ agbara nwaanyị maọbụ oke nwaanyị enye ya ohere ọ baa mmọnwụ."
content_1118	Ụdị mmọnwụ dị iche iche
content_1118	Mmọnwụ maka ihe nkiri iji maatụ; Adamma
content_1118	Mmọnwụ maka ichekwa obodo dịka Achịkwụ, Ọgbọagụ
content_1118	Akụkọ ndị ga-amasị:
content_1118	Amụma e buru na 2019: Ndị mezuru na ndị gbara ụka
content_1118	Mwakpo Ekweremadu, ọchụchụ Tacha, ọbịbịa Cardi B na ihe ndị ọzọ ị gaghị echefu maka afọ 2019
content_1118	Naira Marley, Regina Daniels, RUGA na ihe ndị ọzọ a kacha chọọ n'ịntanetị n'afọ 2019
content_1118	Ihe nkiri a ga-amasị gị:
content_1119	Ekwentị na taịpraịta mgbeochie.
content_1119	Ka a na-abanye afọ iri ọhụrụ nakwa agba ọhụrụ ọzọ, ọtụtụ ihe agbanweela nke bụ na ụfọdụ ndị a mụrụ n'otu oge agaghị amata ihe ha bụ.
content_1119	Ihe ndị ahụ bụ ihe ndị dịbu adị mana ụmụaka a mụrụ n'oge Bekee kpọrọ 'Generation Z' (site n'afọ 1999 ruo ugbua), amaghị ya dịka etu a ọ dịbu.
content_1119	Ị nweghi ike ichefu ihe ndị a mere n'afọ 2019
content_1119	Ihe 6 mere ka 2020 pụọ iche
content_1119	Amụma e buru na 2019: Ndị mezuru na ndị gbara ụka
content_1119	Ha mazị ya ugbua site n'ụzọ ọgbara ọhụrụ e si rụgharịa ya, nke bụ na ihe ndị ahụ adịla mfe iji n'aka na-akpagharị ma ị chọọ.
content_1119	Lee ụfọdụ ihe ndị ga-agba ụmụaka 'Generation Z' gharịị:
content_1119	Kaseetị 'Cassette player':
content_1119	Ụmụaka 'ọgbara ọhụrụ' amaghị mgbe a na-ebu redio ebu kama ịkpa ya n'aka.
content_1119	N'ihe karịrị afọ iri gara aga, a na-etinye ihe a kpọrọ 'kaseetị' n'ime igwe okwu na-enwekarị ma redio ma ihe na-akpọ ya bụ kaseetị, tupu ị gere egwu.
content_1119	Mana ugbua, e nweela ihe dị ka 'YouTube', Audio Mack, Spotify, Boom Play na ihe ndị bụ ebe ị ga-esi butuo egwu ọbụla masịrị gị, tinye ya n'ekwentị gị maka igere ya oge ọbụla ị chọrọ.
content_1119	Ọ bụrụkwanụ na ị chọghị ibutu ya ebutu, ị nwereike lere ya ka vidio n'elu ịntanetị mgbe ọbụla ị chọrọ.
content_1119	Ka ọ dị ugbua, ekwentị niile a na-arụpụta ugbua na-ebu redio n'ime ya; nke ọ ga-abụ ịkwụnye ihe ntị ya nke bekee kpọrọ 'earphone', ọ bụrụzịa gere gawa.
content_1119	Ekwentị:
content_1119	Mgbe ahụ ọ bụ ekwentị a na-ewu, o nwereike ịbụ naanị otu onye maọbụ abụọ nwere ya n'agbataobi, ndị ọzọ a na-abịa aza oku ebe ahụ.
content_1119	Ọ bụrụ na ị ma mgbe a na-eji ekwentị a akpọ mmadụ, e kwesịrị ka a na-akpọ gị 'daa' maọbụ 'dee'.
content_1119	Makana ọ gafeela afọ iri abụọ (20) e wepụtara nke a na-ejizi n'aka nke bekee kpọrọ 'mobile phone'.
content_1119	Ndị ma ekwentị a ma ihe ha ji anya ha hụ gbasara ịkpọ mmadụ. Ọ pụtara na onye ahụ ga-anọgodu nso ya bụ ekwentị tupu ọ zaa ya.
content_1119	Mana ugbua, ọ bụghị naanị na ị ga-anọnwu ebe ọbụla zaa ekwentị gị ma mmadụ kpọọ gị, ị ga-ejinwu ekwentị gị nweta ozi maọbụ chọta ozi site n'ihe a kpọrọ 'ịntanetị'.
content_1119	Ihe e ji emepe komkom
content_1119	Ụfọdụ na-echigide komkom ha n'ala tupu e chipuo isi ya, kama iji ihe e ji emepe komkom mgbe ochie
content_1119	N'agbanyeghi na ụfọdụ ka na-eji mma emepe komkom, e nwere ihe a rụpụtara iche a n-eji emepe ya.
content_1119	Ihe ahụ nke bekee kpọrọ 'tin cutter', bụ ihe a na-eji agba komkom okirikiri.
content_1119	Tupu afọ 2000 eruo, a na-eji nke ọ ga-abụ ị sụnye n'ime komkom ị were aka gị na-akụ n'elu ya, megide etu a wee gazuo okirikiri okwuchi komkom ahụ.
content_1119	Mana ugbua, egwu adagharịala makana ndị nke a na-arụpụta ugbua anaghị ata ndụ mmadụ ahụhụ.
content_1119	Akwụkwọ ozi ịhụnanya (Love letter):
content_1119	Ndị agba ọhụrụ a ka ma na a na-ede leta ugbua?
content_1119	Mgbe ochie bụ na ị ga-ede akwụkwọ ozi, nye mmadụ ka o nye onye i deere ya, maọbụ gaa n'ụlọorụ nzipu ozi a kpọrọ 'post office' ịga zipu ya.
content_1119	Mana ụbọchị agbanweela ugbua, kama ogologo usoro ahụ, ị ga-edenwuzi ihe bekee kpọrọ 'text message' n'elu ekwentị gị, zipu ya na-erughi otu nkeji, onye ahụ asakwaa gị ozugbo.
content_1119	Nke ugbua bụ na ị nwere ike zie onye ị chọrọ izi ozi, ihu na ihu site na nke a kpọrọ 'video call'.
content_1119	Owu e ji akpa isi:
content_1119	Ụmụaka ọgbara ọhụrụ nwereike ha ahụtubeghidị owu isi a anya mbụ makana a na-achọzị ya achọ n'ahịa.
content_1119	Mana oge ọ na-ewu, ihe a bụ ihe e ji eke isi dị iche iche, na-achọ mma n'ụzọ pụrụ iche. Akụkọ kwukwara na ọ na-enye aka ime ka ntutu mmadụ too ogologo.
content_1119	Ugbua, kama iji isi owu kee isi, e nweela nke a na-akpọ 'attachment', 'weaveon' nakwa ndị ọzọ dị iche iche a na-eji eke isi.
content_1119	'Typewriter'
content_1119	Ọ bụrụ na ị ji taịpraịta gụọ akwụkwọ maọbụ rụọ ọrụ, ekelekwaa m gị oo!
content_1119	Kọmputa pụtara ụwa napụzịa taịpraịta ọrụ ọ na-arụ bụ iji ya ebi ihe n'akwụkwọ.
content_1119	Ugbua, kama ọ ga-abụ i jiri taịpraịta na-ede ihe ị gbaa mbọ hụ na i tinyere 'ịnk', na ị kwagharịkwara ya ma ị degide ruo n'isi dgz, ị ga-edenwuzi ihe niile ị chọrọ n'elu kọmputa gị, na-atụfughi ụra n'ebe ị ga-esi weta ịnk makana ọ gwụlahịri gị.
content_1119	Kọmputa emeela ya ka ọ dị mfe ide ihe na mpempe akwụkwọ.
content_1119	Kedụ ndị ọzọ ị ma?
content_1119	Akụkọ ndị a ga-amasị gị:
content_1119	Gịnị jịkọrọ ụmụnwaanyị na mmọnwụ?
content_1119	Ị nweghi ike ichefu ihe ndị a mere n'afọ 2019
content_1119	Naira Marley, Regina Daniels, RUGA na ihe ndị ọzọ a kacha chọọ n'ịntanetị n'afọ 2019
content_1119	Ihe nkiri a ga-amasị gị:
content_1120	Amụma Mbaka maka afọ 2020
content_1120	Afọ ọhụrụ 2020 eruola, iji nabata ya, ndị ọnụ na-eru n'okwu ekwuputewela ebumnobi nakwa nchekwube ha nwere maka ya.
content_1120	Fada Ejike Mbaka bụ ụkọchukwu ụlọ ụka e ji 'Adoration Ministry' mara, buru amụma ka ọ na-aka ụka isi abalị 31 nke ọnwa Disemba gafeta ụbọchị mbụ nke Jenụwarị.
content_1120	N'amụma o buru, o kwuru na mgbanwe ga-abịa n'ọchịchị Imo steeti n'afọ 2020; na "Chukwu ga-ehicha ndị Imo steeti anyammiri".
content_1120	Ọchịchị Buhari bụ 'Demon-cracy' ọ bụghị Democracy - Fr Mbaka
content_1120	Fada Mbaka asaala ndị na-akọtọ ya
content_1120	Amụma e buru na 2019: Ndị mezuru na ndị gbara ụka
content_1120	Ọ gara n'ihu sị na ọ na-akpọku Hope Uzodimma zọrọ oche gọvanọ Imo steeti n'okpuru APC, ka o bilie gaa were ọchịchị Imo n'afọ a.
content_1120	O kwuru sị na ọ na-enye ya ikike ime mmụọ 'spiritual empowerment' iji were ọchịchị.
content_1120	Gbasara Naịjirịa, Mbaka kwuru na a ga-enwe ihe juru anya gbasara ọchịchị n'ogo federalụ nakwa steeti nke ga-ebute mgbanwe.
content_1120	Anyị chọrọ Biafra, ọ bụghị 'restructuring- Nnamdi Kanu
content_1120	Onye ndu otu Ipob bụ Nnamdi Kanu ekwuola kwusie ike na  ihe ya na ndị otu Ipob chọrọ bụ Biafra ọ bụghị nhazigharị Naijiria na mpaghara na mpaghara.
content_1120	Kanu, onye kwuru nke n'ozi afọ ọhụrụ o wepụtara kwuru na onweghị ka ndị ọnụ na-eru n'okwu nye ohere maka nhazighari Naijiria.
content_1120	"Ihe anyị chọrọ bụ Biafra, o nweghị ihe ọzọ."
content_1120	"Anyị agaghị atufu mbọ inweta Biafra maka 'restructuring'."
content_1120	O gara n'ihu kwuo na ihe mere ndị ọnụ na-eru n'okwu na Naijiria achọghị ka onye Igbo bụrụ Onyeisiala bụ na ha na-etụ egwu na onye Igbo bangye n'ọkwa ahụ ọ ga-ahazigharị Naijiria.
content_1120	Umaro Sissoco Emballo enwetala ọkwa onyeisiala Guinea Bisau
content_1120	Umaro Sissoko Emballo,emeriela na ntuliaka onyeisiala mba Guinée Bissau
content_1120	Umaru Sissoco Embalo emeriela na ntụlịaka onyeisiala mba Guinea Bissau
content_1120	Embalo onye bụbu Prima Minista na mba ahụ site n'afọ 2016 rue afọ 2018 ji vootu dị pasent 54% merie.
content_1120	Embalo, onye kụbụrụ Domingos Simoes Pereira na asọmpi ahụ ga-anọchi onyeisiala mba ahụ bụ Jose Mario Vaz onye achịtaghị aja na ntuliaka ahụ e mere.
content_1120	Pope arịọla mgbaghara maka ịkụ nwaanyị ihe
content_1120	Onyeisi ụka Katọlik na mba ụwa bụ Pope Francis ekwuola na o bụ n'ihi e jideghịnwu onwe ya mere ya ji kụọ nwaanyị ihe n'emume ịba afọ ọhụrụ nke 2020 e mere na Peter's Square.
content_1120	N'ihe onyonyo wuru na soshal midia, Pope Francis gbarụrụ ihu dịka otu nwaanyị n'ime ndị ọbịa bịara emume ahụ jidere ya ma dọọ ya aka n'ike.
content_1120	Nke mere ka ọ kụ ya bụ nwaanyị ihe n'aka ugboro abụọ dịka ọ na-azọrọ onwe ya.
content_1120	Mana Pope nọrọ n'ụka afọ ọhụrụ were rịọ gbaghara sị, "Anyị anaghị ejidenwu onwe anyị ọtụtụ mgbe."
content_1120	"Ọ meela mụ onwe. Gbagharanụ m maka atọghị ezi ụkpụrụ ụnyaahụ."
content_1120	Onyeisiala Muhammadu Buhari gwara ọha okwu
content_1120	Kama ịgwa ọha okwu site n'ihe nkiri dịka onye ọbụla na-atụ anya ya, Buhari si n'elu soshal midia ya zipu ozi nnabata afọ ọhụrụ ya.
content_1120	Ebe ahụ, o kwuru etu ọ ga-esi rituo ma wepụ aka n'ihe gbasara ịzọ ọchịchị n'afọ 2023.
content_1120	Ọ gara n'ihu kwuo na ihe kachasị ya mkpa bụ inweta ezi nchekwa na obodo na ụmụ Naịjirịa. Lee ihe ndị ọzọ dị mkpa o kwuru.
content_1120	Ọchịchị m ga-agba mbọ hụ na anyị sonyere ihe iwu ala anyị na-ekwu
content_1120	Atụmaatụ ọhụrụ anyị biputara gbasara akụ na ụba Naịjirịa bụ nke ga-achụpụ ụbịam na ndụ ndị ala a.
content_1120	Ọchịchị m na-ahazị ụgbọ ụlọko ga-esi Lagos gawa Kano
content_1120	Anyị na-aga n'ihu n'ọrụrụ Second Niger Bridge, Lagos - Ibadan Expressway nakwaAbuja - Kano highway
content_1120	Ọchịchị m ga-ewepụta ohere ọhụrụ gbasara ikọ ubi
content_1120	A ga-emepekwa ọdọụgbọelu Enugu, Lagos, Kano, Maiduguri n'afọ 2020 a
content_1120	Ego si mba ofesi bata Naịjirịa
content_1120	Abike Dabiri
content_1120	Onyeisi ngalaba na-ahụ maka ụmụ Naịjirịa bi na mba ofesi bụ Abike Dabiri-Erewa ekwuola na ego ụmụ Naịjirịa bi mba ofesi webatara n'afọ 2019 pụtara ijeri dọla iri abụọ na ise.
content_1120	Dabiri kwuru na ego ahụ ga-akarị maka na ọ bụchaghị akụkụ niile e si zibata ego ka ha lebara anya oge a na-eme mgbakọ ahụ.
content_1120	O kwukwara na ọtụtụ ndị bi na mba ofesi na-ekwu na o kwesịrị ka e nye ha ohere iso na-atụ vootu na Naịjirịa n'ihi na ha na-atụnye nnukwu ihe na akụnụba Naịjirịa.
content_1120	Dabiri kwuru na ndị omeiwu kwesịrị ileba anya etu a ga-esi mee ka ndị Naịjirịa bi n'ofesi soro na-atụ vootu.
content_1120	Adeboye kwukwara nke ya
content_1120	Ụkọchukwu ndị Redeem Christian church of God bụ Adeboye Enoch kwuru na gị na ndị be gị ga-enwe ọṅụ akwụsị akwụsị.
content_1120	O kwuru na ị ga-enwe mmeri akwụsị akwụsị, nke pụtara na ị ga-enwe ọtụtụ mgba mana ị ga-emeri.
content_1120	N'okwu ya, "Ala ga-ama jiji dịka nwa akwụkwụ na-adọ, nke a ga-eme n'ọtụtụ ebe a na-atụghị anya."Ọ rịọrọ ka ekpere Naịjirịa ekpere, Chukwu ga-enye aka.
content_1120	"A ga-nwe mgbanwe ọchịchị n'ọtụtụ mba, ụfọdụ mgbanwe ọchịchị a ga-eji nsogbu bịa ebe ụfọdụ ga-aga nkeọma."
content_1120	Chris Oyakhilome agbajọghị
content_1120	Onye ndu ụka Christ Embassy akpọrọ Ụkọchụkwụ Chris Oyakhilome kpebiri na afọ 2020 a bụ nke izuoke.
content_1120	O kwuru na-enwere owuwe ihe, nwekwa owuwe ihe kachisinu mana ihe ezipụrụla na mmụọ bụ owiwe ihe dị ukwuu.
content_1120	O kwuru ihe ndị a mgbe ọ na-aka ụka mgafe ịbanye afọ ọhụrụ.
content_1120	Ihe David Oyedepo nke ụka "Winners Chapel" kwuru
content_1120	Ụkọchukwu Oyedepo kwuru na ụmụ Chineke ga na-eme ihe ọma n'enweghị mgbochi.
content_1120	O kwuru na ha ga-enwere onwe ha gbasara ihe ọ bụla na-akwụsị ha i me ihe ịribama.
content_1120	Akụkọ ndị ga-amasị gị:
content_1120	Ọ bụ oke Ndigbo iwepụta onyeisiala n'afọ 2023 -  Nnia Nwodo
content_1120	Ihe ndị a ga-adị ndị a mụrụ bido n’afọ 2000 ka ‘film’
content_1120	Ọkụ erepịala ihe karịrị ụlọ 200
content_1120	Gịnị jịkọrọ ụmụnwaanyị na mmọnwụ?
content_1121	Nnamdi Kanu
content_1121	Onye ndu otu Ipob bụ Nnamdi Kanu ekwuola na ihe mere ndị ọnụ na-eru n'okwu na Naijiria achọghị ka onye Igbo bụrụ Onyeisiala bụ na ha na-ekwu na ndị Igbo ga-ahazigharị Naijiria nke bekee kpọrọ "restructuring."
content_1121	Kanu onye kwuru nke n'ozi afọ ọhụrụ o wepụtara kwuru na ya na ndị otu ya kwụsiri ike na okwu nnwereonwe Biafra.
content_1121	Ọkaikpe ga-ekpe Nnamdi Kanu ikpe abịaghị ụlọikpe taa
content_1121	Allen Onyema tụkwasịrị m asị - Nnamdi Kanu
content_1121	Ihe 5 Allen Onyema gwara Nnamdi Kanu
content_1121	O kwuru sị: "Biafra ga-abịa na mmezu ka anyị ka dị ndụ."
content_1121	"Ihe anyị chọrọ bụ Biafra, o nweghị ihe ọzọ."
content_1121	"Anyị agaghị atufu mbọ inweta Biafra maka 'restructuring'."
content_1121	"Onye ọbụla na-agba mbọ 'One Naijiria', achọghị ọganihu ndị Owuwa-Anyanwu".
content_1121	A ga-amụ ụmụ 26,039 na Naịjirịa taa - Unicef
content_1121	Jidenna na-anyị kilogram atọ oge a mụrụ ya
content_1121	Ngalaba na-ahụ maka ọdịmma ụmụaka bụ Unicef, ekwuola na a ga-amụ ihe karịrị ụmụaka puku narị atọ na iri itoolu na abụọ (392,078) naanị n'ime taa bụ mbido afọ ọhụrụ.
content_1121	N'ime ọnụọgụgụ ahụ, ha kwuru na Naịjiria ga-eketa ụmụ puku iri abụọ na isii na ụma (26,039) n'ime ndị a ga-amụ taa.
content_1121	First baby: Nwa mbụ a mụrụ n'Alaigbo na 2019
content_1121	E jirila akpanwa onye nwụrụ anwụ mụta nwa dị ndụ
content_1121	Unicef ji ohere ahụ kpọkuo ndị mmadụ ọkachasị gọọmentị mba dị iche iche, sị ka e tinyekwuo ego n'ihe gbasara nlekọta ndị ọrụ ahụike.
content_1121	Ha sị ka e nye ha ezi ọzụzụ, nye ha ezigbo ọgwụ ha ga-eji na-elekọta nwaanyị dị ime, nne na nwa a mụrụ ọhụrụ nakwa igbochi ọgbatughie nwereike ịdakwasị nwaanyị dị ime.
content_1121	Mbaka buru amụma
content_1121	Fada Ejike Mbaka bụ ụkọchukwu Katọlik ọnụ na-eru n'okwu, ebuola amụma ebe ọ sị na mgbanwe ga-abịa n'ọchịchị Imo steeti n'afọ 2020; na "Chukwu ga-ehicha ndị Imo steeti anyammiri".
content_1121	Mbaka kwuru sị na ọ na-enye Hope Uzodimma zọrọ oche n'okpuru APC ikike ime mmụọ ọ ga-eji bilie weghara ọchịchị steeti ahụ.
content_1121	Buhari kwukwara nke ya
content_1121	Onyeisiala Muhammadu Buhari ekwukwaala ọzọ na ọ gaghị azọ ọkwa ọchịchị n'afọ 2023 dịka akụkọ na-efegharị.
content_1121	O kwuru nke a n'ozi nnabata afọ ọhụrụ o nyere taa.
content_1121	Gụzuo ya n'uju ebe a: Fada Mbaka ebuola amụma, Muhammadu Buhari ekwuola okwu, bịa gere ozi ndị ọnụ na-eru n'okwu
content_1121	Arsenal ga-ezute Manchester United
content_1121	Ọ ga-akpọtụ akpọtụ taa mgbe Arsenal ga-anabata Manchester United n'Emirates.
content_1121	Dimkpa abụọ a ga-agba egwu onye ike ga-agwụ, ịma onye bụ eze n'etiti ha n'afọ ọhụrụ a.
content_1121	Ọkụ erepịala ihe karịrị ụlọ 200
content_1121	Ụlọ na-agba ọkụ n'obodo Mallacoota
content_1121	Ọkụ erepịala ụlọ narị abụọ ọzọ na mba Ọstrelia.
content_1121	Ọkụ oke ọhịa a malitere kemgbe izu abụọ gara aga ka na-agba si n'obodo fere n'obodo dịka New South Wales, Victoria na East Gippsland.
content_1121	Ụlọikpe etinyela ọnụ n'okwu nwaanyị megburu odibo ya:
content_1121	Ụlọikpe ekwuola ka a ka jichie Amaka Otolehi bụ nwaanyị a hụrụ n'ihe nkiri ka ọ na-apịa odibo ya n'ala.
content_1121	E jichikwara nwanne nna nwata ahụ bụ Jonathan Geowam, onye ghọgburu nne na nna ya sị na ọ na-etinye ya n'ụlọakwụkwọ.
content_1121	Ọdọụgbọelu n'Ebọnyi?
content_1121	Gọvanọ Ebonyi steeti bụ David Umahi ekwuola na ha ga-arụcha ọdọụgbọelu a ga-esi na-efepụ Naịijiria na steeti ahụ n'ime ọnwa iri na asatọ na-abịa.
content_1121	O kwuru na ebe a na-ejikarị ihe dị ka site afọ isii ruo iri arụ ọdọụgbọelu, na nke a agaghị egbu ụdịrị oge ahụ, mana ọ ga-eso na ndị kacha mma n'ụwa.
content_1121	Chelsea ga-akwata ya taa:
content_1121	Ndị Chelsea ga-aga njem n'ụlọ ndị Brighton bụ ebe nwaafọ Naịjirịa bụ Leon Balogun na-agba bọolụ.
content_1121	Chelsea na-atụ anya imerikwa ha nke ugboro iri dịka ha si emeribu ha mbụ.
content_1121	Gere akụkọ BBC Igbo n'otu nkeji:
content_1121	Ihe nkiri a ga-amasị gị:
content_1122	Ndị ntoroọbịa
content_1122	Afọ 2020 amalitela, anyị anabatala afọ ọhụrụ.
content_1122	Ọtụtụ n'ime anyị na-ahụ oge a dịka mgbe ha ji eme mkpebi ime ihe ga-abara ha uru.
content_1122	O nwereike ịbụ ichuso ezigbo ahụike, ihazi ego gị, imụta aka ọrụ ọhụrụ maọbụ ịkwụsị ụfọdụ agwa kpam kpam.
content_1122	Etu ị ga-esi egbochi mmerụ ahụ si n'ọkụ ekwentị
content_1122	Etu ị ga-esi echekwa onwe gị n'ọkọchị
content_1122	Etu ị ga-esi mara onye nwere ike ịkwụ ụdọ
content_1122	Otu ihe kacha dị ezigbo mkpa na mkpebi ọbụla i mere bụ nkwalite mmụọ mana mụ na gị ma na ọ naghị adịcha fecha fecha.
content_1122	Atụmatụ a na-atụpụtaghị ọfụma nwereike ịda mba
content_1122	Naanị mmadụ ruru pasentị asatọ na-emezu nkwa ha kwere onwe ha n'afọ ọhụrụ dịka otu nchọpụta e mere na Mahadum Scanton nke Statistic Brain wepụtara.
content_1122	O kwesịghị ịbụ gị.
content_1122	Lee ụzọ ise ị ga-esi gbanahụ akwụdoghị na mkpebi i mere n'afọ ọhụrụ. Ya gaziere gị!
content_1122	1. Bido obere obere
content_1122	Bido n'ikpebi obere ihe ị ga-emeli.
content_1122	I bido na nke nke, ị nwereike igbago n'ogo dị elu.
content_1122	Ụfọdụ na-eche na a ga-eji 'abracadabra' wee nwete ihe ha na-achọ dịka Rachel Weinstein bụ ọkammụta n'ihe gbasara etu mmadụ si akpa agwa si depụta.
content_1122	Iji maa atụ, malitegodu na-agba ọsọ ọha a kpọrọ 'marathon' site n'igorogodu akpụkpọụkwụ ị ga-eji na-agbachara ọsọ n'ime ụlọ gị.
content_1122	Ị chọrọ ịbụ ọkachamara n'isi nri, ọ ga-adị mma isoro onye ma anya ya ọfụma na-emechara ya tupu i nwee ike ịkwụdo ọfụma.
content_1122	Makana n'ezie n'ezie mgbanwe na-abịa na nke nke dịka Weinstein si kwuo.
content_1122	2.Kpọọ okwu aha
content_1122	Anyị na-enwekarị ihe anyị chọrọ ime n'obi mana anyị enweghị eserese etu anyị ga-esi mezu ya.
content_1122	Ọ dịmkpa ime nke a.
content_1122	Iji maa atụ, kama isi m ga-anagakarị ụlọ mgbati ahụ n'afọ, ọ ga-adị mma ka ikwu ụbọchị ndị ị ga-anaga ya bụ ebe n'ime izụ ụka.
content_1122	Nke a ga-eme ka mkpebi gị bụrụ ihe mmezu kama ị bụ naanị ihe okwu ọnụ dịka ọkammụta Neil Levy nke mahadum Oxford si depụta.
content_1122	3. Chọọ ndị gị na ha ga-ejikọ aka
content_1122	Ịchọta ndị gị na ha ga-agakọ njem imezu ebum no obi gị gbasara afọ ọhụrụ a na-agbakwa ume.
content_1122	Nke a gunyere na ịchọta ọyị gị, gị na ya ga na-agakọ ọmụmụ gbasara ihe ahụ ịchọrọ ịmụta maọbụ ikwupute mkpebi gị ka ọha nụrụ ya.
content_1122	Dr John Michael na-akuzi na mahadum Warwick ekwuola na inweta nkwado n'aka ndị ọzọ ga-enye aka ime ka ịnweta ihe na-achọ ọsịsọ.
content_1122	4. Merie Ikpụ afọ n'ala
content_1122	Ihe sie ike, gba nkiti ma nyochakwa ọnọdụ ọzọ ọfụma.
content_1122	Kedụ ihe mgbochi ị gabigara?Kedụ ụzọ kacha dịmma is igboo ya?Kedụ nke na-adabaghị.
content_1122	Gwa onwe gị eziokwu ma ṅụrịa ma onwe nke ịmetere ọfụma.
content_1122	Iji ma atụ, ọ bụrụ na ịxchọrọ ị na-eri ezigbo nri , kama iri achịcha ọcha, rie nri esi n'Oka wee mepụta.
content_1122	I nwekwara ike hapụ iri ihe ntacharị ọnụ na-ebute ibu ma na-eri ihe ntacharị ọnụ eji mkpuru osi na-edozi ahụ.
content_1122	5.Kwe ka mkpebi  gị na ihe ga-eme n'ọdịnihu
content_1122	Mkpebi kachasịnụ bụ nke ya ị na ebum n'obi gị n'ọdịnihu na-agakọ karịa ma ina-etigharị dịka ọkammụta na agwa mmadụ bụ Dr Anne Swinbourne si kwu.
content_1122	Ọ bụrụ na igosi beghị mmasị gbasara egwuregwu, ọ baghị uru ịrọwa nrọ ị bụ ọkaibe na ya.
content_1122	Naanị mkpebi siri ike ezughị ime ka o mezuo, ị ga-eji eserese ị ga-eji me ka ọ bịa na mmezu.
content_1122	Ụjọ atụkwalagị ị nweta nkwado maọbụrụ na ọhịawara gị ahụ imezu nkwa ịkwere onwe gị n'afọ ọhụrụ a.
content_1122	Akụkọ ndị ga-amasị gị
content_1122	Ọkụ erepịala ihe karịrị ụlọ 200
content_1122	Ị nweghi ike ichefu ihe ndị a mere n'afọ 2019
content_1122	Gịnị jịkọrọ ụmụnwaanyị na mmọnwụ?
content_1123	Nwata a pịara n'ala na ndị mụrụ ya
content_1123	Obere nwatakịrị nwaanyị ahụ dị afọ asatọ bụ Peace Goewan nke nne ya ukwu buliri ka ndị na akụ ọkpọ were kụọ ya ukwu na-ala abụrụla onye ndị uwe ojii nyefere n'aka nne na nna mụrụ ya.
content_1123	Nna peace bụ Nicodemus Goewan na nwunye bụ Jane kwuru na ọ bụ nwanne ya nwoke bụ Jonathan Goewan ka ya dunyere nwa ya n'ihi nkwa o kwere na ya ga azụ ya n'ụlọakwụkwọ.
content_1123	A machiela ịpịa ụmụaka ụtalị na Saụt Afrịka
content_1123	Iwu emegideghị nwa nwoke dị afọ 17 lụrụ nwaanyị n'Anambara- Ọkaiwu
content_1123	'A kpụrụ ya gaa n'arụsi iji duo ya iyi na ọ gaghị ahapụ di ya'
content_1123	Ọ kwara arịrị na mmegbu nwa ya gabigara na-aka nne ya ukwu bụ Amaka Otolehi ma kelee Chukwu na nwa dị ndụ.
content_1123	Nne nwata ahụ kwuru na ọ bụ ihe isi ike mere ya jiri kponye nwanne di ya nwa ya.
content_1123	Cheta na ihe onyonyo na-ata anya arụ  nke gosiri nwaanyị ebe ọ pịara nwatakịị n'ala  wuru na soshal midia izuụka ole ma ole gara aga.
content_1123	Kọmishọna ndị uweojii n'Enugwu bụ Ahmad Abdulrahman gwara ndị ntaakụkọ nke a ma gosi na ọ hanyela nne na nna nwa ahụ n'aka ha.
content_1123	Abdulrahman kwuru na ịtụ mgbere nwa ma ọ bụ iji nwa mmadụ mere ohu megidere iwu obodo Naịjirịa.
content_1123	Ọ dọrọ aka na ntị na onye ọbụla aka ya dị na ya bụ ihe ga-enweta ntaramaahụhụ dịka iwu si dị.
content_1123	O kwuru na ndị uweojii n'Enugwu akpụpụla nwaanyị ahụ bụ Amaka Otolehi n'ụlọikpe tinyere ndị niile aka ha dị na ya bụ iji ụmụaka eme ohu ma ọ bụ ịtụ mgbere mmadụ.
content_1123	Ndị uweojii anwụchiela nwaanyị pịara nwaodibọ ya n'ala
content_1123	Nwaanyị pịara nwaodibo ya isi n'ala akwaala arịrị ma rịọ ka a gbaghara ya.
content_1123	Nwaanyị ahụ aha ya bụ Amaka Otolehi kwuru na ọ bụ iwe ọkụ tinyere ya n'ọnwụnwa.
content_1123	Aka ndị uweojii kpaara nwaanyị ahụ oge ihe onyonyoo ebe ọ na-akụ nwata ahụ a kpọrọ 'Peace' ihe gbasara na soshal midia.
content_1123	Iwe juru ọtụtụ ndị mmadụ afọ oge ya bụ ihe onyonyoo gbasara.
content_1123	Mana n'ihe onyonyo ọzọ nke gosiri ebe ndị uweojii na-agba nwaanyị ahụ ajụjụ, o kwuru na ya abụghị ajọ mmadụ.
content_1123	"Mụ na Peace ebiela ihe karịrị afọ abụọ, ọbụghị etu a ka m si emeso ya."
content_1123	"A hụrụ m ụmụaka n'anya nke ukwu. A na m eme Peace ka nwa m."
content_1123	"Ọ bụ oke iwe mere m ji kpaa ụdị agwa ahụ. Biko gbagharanụ m."
content_1123	Kọmịshọna ndị uweojii n'Enugwu steeti bụ  Ahmad Abdulrahman, kwuru na ha na-enyocha okwu ahụ ebe ha ga kpụpụ nwaanyị ahụ ụlọikpe ma ha mechaa  nke a.
content_1123	Ọ gara n'ihu kwuo ha ga na-elekọta nwata ahụ ganye oge ha ga-enyefe ya n'aka ụlọrụ gọọmenti.
content_1123	Akụkọ ndị ọzọ ga-amasị gị:
content_1123	Ị na-arụ ọrụ ndị a? Chefuo maka 'ezumike' nke ekeresimesi a
content_1123	Ọkụ agbaala ụlọ karịrị 120 n'ụbọchị ekeresimesi
content_1123	Ihe ndị mmadụ na-ekwu maka ịtọhapụ Sowore na Dasuki
content_1123	Ihe nkiri ga-amasị gị:
content_1124	Pepe nyetere ofu goolu n'asọmpi ahụ
content_1124	Pepe nyetere ofu goolu n'asọmpi ahụ
content_1124	Ọbịbịa Mikel Arteta dịka onye nkuzi ndị otu egwuregwu bọọlụ Arsenal amalitela ịmịta mkpụrụ.
content_1124	Arsenal ji ọkpụ goolu abụọ asataghị asata merie Manchester United n'abalị Wenezde.
content_1124	Manchester United so Arsenal alọ ka Ọgbọnọ
content_1124	Ọkpụkpụ agbadola Manchester United n'olu na Bournemouth
content_1124	Nke a bụ mmeri mbụ Arteta na-enweta kamgbe ọ malitere ọrụ n'Arsenal.
content_1124	Pepe nyere goolu nke mbụ ka ọ gachara nkeji asatọ ya bụ asọmpi malitere.
content_1124	Ka ọ gachara nkeji 42, Sokratis Papastathopoulos nyere goolu nke abụọ.
content_1124	Nke a bụ mmeri nke mbụ Arteta na-enweta kamgbe ọ malitere ọrụ dịka onye nkuzi ndị Arsenal.
content_1124	Mmeri a mere ka Arsenal gbagote n'ọnọdụ ndị nke iri na tebulu 'English Premier League'.
content_1124	Pepe, bụ onye Arsenal ji nde paụnd 72 zụta n'ọnwa Ọgọst ritere nzere ọkacha agba na ya bụ asọmpi.
content_1124	Ọ bụghị naanị na Pepe nyere goolụ na asọmpi a, ọ gbakwara bọọlụ kụrụ n'igwe.
content_1124	Akụkọ ndị ọzọ ga-amasị gị:
content_1124	Ihe mere na ndị Ugwu achọghị ka onye Igbo bụrụ onyeisiala - Nnamdi Kanu
content_1124	I nwere mkpebi maka afọ ọhụrụ a? Lee ụzọ ise ị ga-esi mezuo ya
content_1124	Ihe mere anyị ji kpọnye mmadụ nwa anyị - Ndị mụrụ nwa a pịara n'ala
content_1124	Ihe nkiri ga-amasị gị:
content_1125	Emeka Ihedioha, Fada Mbaka na Hope Uzodimma
content_1125	"Mbaka ọ bụ ọkaikpe? Mbaka ọ bụ 'Supreme Court'? Ọ bụ sọ Mbaka bụ onye amụma Chineke na-agwa okwu?"
content_1125	Nke a bụ ajụjụ Damian Opara bụ ọnụ na-ekwuru otu ndọrọndọrọ ọchịchị 'Peoples Democratic Party' nke Imo steeti na-ajụ.
content_1125	Ọchịchi Buhari dị mma- Mbaka
content_1125	Ọchịchị Buhari bụ 'Demon-cracy' ọ bụghị Democracy - Fr Mbaka
content_1125	Opara jụrụ ajụjụ a gbasara amụma afọ ọhụrụ nke Mbaka buru.
content_1125	N'amụma ahụ, Mbaka kwuru na Hope Uzodimma ga-eweghara ọchịchị n'aka gọvanọ Emeka Ihedioha n'oge adịghị anya.
content_1125	Mbaka kwuru na ọ bụ Uzodimma bụ olileanya ndị Imo steeti.
content_1125	Hope Uzodinma ji aha APC zọ ọkwa gọvanọ n'Imo Steeti na ntuliaka 2019
content_1125	Cheta na Uzodimma so wee zọọ ọkwa gọvanọ ime n'otu ndọrọndọrọ ọchịchị APC mana ọ dara.
content_1125	O mechara buru okwu ahụ gaa ụlọikpe ma dakwaa ọzọ.
content_1125	Na mkparịtaụka ya na ndị BBC Igbo n'ụbọchị Tọzde, Opara kwuru na amụma ahụ Mbaka buru enweghị isi.
content_1125	O kwuru sị: "O doro anya na Mbaka bụ onye otu APC."
content_1125	"Ọ kwụnyere Buhari megide ndị Igbo na ntuliaka niile e merela."
content_1125	"Mana amụma ya abụghị eziokwu n'ihi na ụlọikpe 'Supreme Court' ekpebiela ikpe ahụ.
content_1125	Opara kwuru na ndị PDP nakwa ndị Imo steeti niile kwụ Gọvanọ Ihedioha n'azụ.
content_1125	O kwukwara na amụma Mbaka anaghị echu ha ụra n'ihi na ọ bụghị naanị ya bụ onye amụma Chineke na-agwa okwu.
content_1125	Amụma Mbaka buru maka afọ 2019
content_1125	Mbaka sị na 2020 ga-abụrụ Naịjirịa afọ mgbanwe.
content_1125	Ọ sị na a ga-enwe ọtụtụ ihe ịtụnanya n'ọchịchị gọọmenti na Naịjirịa ma n'etiti ma na steeti ga-emetụ onye ọbụla ruo ọkpụkpụ.
content_1125	O buru amụma na mgbanwe ga-abịa n'ochichi Imo steeti n'afọ 2020. Ọ sị na Chukwu ga-ehicha ndị Imo steeti anya mmiri.
content_1125	Akụkọ ndị ọzọ ga-amasị gị:
content_1125	Ihe iri ị na-amaghị maka nwaada Amaka Igwe larala mmuọ
content_1125	Gọọmentị Kwara akụtuola ụlọ Saraki
content_1125	Ihe mere na ndị Ugwu achọghị ka onye Igbo bụrụ onyeisiala - Nnamdi Kanu
content_1125	Ọ bụ oke Ndigbo iwepụta onyeisiala n'afọ 2023 -  Nnia Nwodo
content_1125	Ihe nkiri ga-amasị gị:
content_1126	PDP akatọọla Gọọmentị Kwara maka ikụtu ụlọ Saraki
content_1126	Ile Arugbo
content_1126	Ọ bụ n'isi ụtụtụ Tọzde ka a kuturu ụlọ ahụ
content_1126	Otu PDP akatọọla nkwatu gọọmentị Kwara steeti kwaturu ụlọ Sinetọ Bukola Sarakị, si na ọ bụ mkpagbu otu ndọrọndọrọchịchị ndị anọghị na gọomentị.
content_1126	Gọọmentị Kwara Steeti kụturu ụlọ Saraki n'isi ụtụtụ ụbọchị Tọzde, bụ ụbọchị abụọ nke ọnwa Jenụwarị 2020.
content_1126	Bukola Saraki agbajọọla ndị APC
content_1126	Saraki azaghachila ndị uweojii
content_1126	Saraki ga-alaghachị n'ụlọ ikpe
content_1126	N'ozi PDP wepụtara nke odeakwụkwọ mgbasa ozi ha bụ Kola Ologbodiyan binyere aka, pati ahụ kwuru na ọ bụ "akpọmasị nakwa enweghị obi ịnabata ndị otu ndọrọndọrọ ọchịchị ọzọ" mere ọchịchị APC na steeti ahụ ji kpaa ụdịrị agwa ahụ.
content_1126	Gọọmentị Kwara kụturu ụlọ Saraki
content_1126	Saraki chịrị afọ asatọ dịka onye Gọvanọ kwara Steeti
content_1126	Ndị nọ mgbe ya bụ ihe mere kwuru na ọ bụ n'elekere anọ nke ụtụtụ ka ụgbọala katapila gara pịatuo ụlọ ahụ.
content_1126	Ọ bụ nna Bukola Saraki bụ Olusola Saraki nwe ụlọ ahụ wee nyefee ya nwa ya.
content_1126	Ụlọọrụ gọọmentị bụ nke a chọrọ ịrụ n'ala ahụ
content_1126	Mana gọvanọ Kwara Steeti bụ Abdulrahman Abdulrazaq, kwuru na gọọmentị ewegharala ala ahụ.
content_1126	O kwuru na gọọmentị ga-arụ ụlọọrụ maka ndị ọrụ steeti n'ebe ahụ.
content_1126	N'aka nke ya, Saraki kwuru na ya bụ ihe bụ mmegbu nke gọọmentị na-emegbu ya na ezinaụlọ ya.
content_1126	O kwuru na ya ga-aga ụlọikpe ịga gbaghaa ya bụ ihe.
content_1126	Saraki mechara kelee ndị mmadụ gosiri ya nkwado dịka akụkọ ihe mere wusara ebe nile.
content_1126	Ọdọụgbọelu Akanu Ibiam ga-emepe tupu a gbaa Ista - Gọọmentị Etiti
content_1126	Minista na-ahu maka njem ụgbọelu bụ Hadi Sirika ekwela nkwa ma kwubie na ọdọụgbọelu nke Akanu Ibiam dị na Enugwu steeti  ga-ebido ọrụ tụpụ emee emume Ista nke afọ a.
content_1126	Sirika kwuru nke a mgbe ọ gara ngagharị ile otu ọrụ si aga n'ọdọ ụgbọelu ahu ma kwuo na obi dị ya mma etu ọrụ si aga.
content_1126	Ọrụ na-aga maka ịrụcha ọdọụgbọelu Akanu Ibiam dịka goọmentị siri kwuo
content_1126	Osote onyeisi Gọvanọ Enugwu steeti bụ Oriaku Cecelia Ezilo kọwara maka mkpa ọdọụgboelu a dịịrị ndị Igbo ma kwuo kwa na Gọomentị Enugwu Steeti dị Njikere ịhụ na-arụchara ya.
content_1126	Ọ bụ eziokwu na ọrụ amalitela n'ọdọụgbọelu dị n'Enugwu?
content_1126	Etu Akanu Ibiam si bụrụ onye a ma ama ugbua
content_1126	N'otu aka ahụ ka omeiwu Nnoli NNaji kwukwara na ụloọmeiwu emezuola ihe niile ha kwesiri ime iji hụ na ya arụchara ọrụ ọdọụgbọelu Akanu Ibiam.
content_1126	Ụkọ ego ga-adị n'afọ 2020 Ụkọ ego ga-adị n'afọ 2020
content_1126	Onye ọkachamara n'ihe gbasara akụnụba bụ Bismack Rewane agbaala ama n'ụkọ ego ga-adị n'afọ 2020.
content_1126	Rewane, onye nwe ụlọọrụ 'Financial Derivatives' kwuru nke a n'ọgbakọ ụtụtụ nke Lagos Business School mere na nsonso a.
content_1126	Ọ ginịdị ka Soludo na ibe ya ga-arụrụ Buhari?
content_1126	Economic Advisory Council: Ugbua ka Buhari biara - Ezekwesili
content_1126	Ọ sịrị na ihe ga-akpata ụkọ ego bụ  mbuli ego ụtụisi VAT site na pasent ise rue pasent asaa na ọkara, mbuli ego ọkụ latrik nakwa iweghachi 'toll gate'.
content_1126	O kwuru na nzọpụkwụ ndị a ga-ebute oke ọnụahịa.
content_1126	Mana Rewane gara n'ihu kwuo na ịkwụ ụgwọ opekatampe ọhụrụ ga-eme ka ndị ọrụ kụrụtụ ume ndụ.
content_1126	Ihe NBA gwara Buhari maka afọ ọhụrụ
content_1126	Onyeisi otu jikọrọ ndị ọkaiwu bụ Paul Usoro
content_1126	Otu jikọrọ ndị ọkaiwu na Naịjirịa bụ 'Nigeria Bar Association' adọọla aka na ntị ka ihe bere n'afọ 2019 ghara ibekwa na 2020.
content_1126	N'ozi afọ ọhụrụ ya, onyeisi otu ahụ bụ Paul Usoro gwara gọọmentị ka ha sepụ aka n'inupu isi na iwu obodo nakwa mkpebi ụlọikpe bụ nke e ji mara ha n'afọ gara aga.
content_1126	O kwuru sị: "N'afọ 2019, ndị ọchịchị leghara iwu Naịjirịa anya ugboro ugboro n'ihi nnupu isi na ọchịchị aka ike ha."
content_1126	Senate akagbuola nzukọ ha ka NBA malitere abụbụ ọrụ
content_1126	UN: Ọchụchụ Onnoghen dara iwu gbasara oke ruru mmadụ
content_1126	"Ọ bụ na 2019 ka e wepụrụ ọtụtụ ndị n'ọrụ na-esoghị ụzọ iwu kwuru."
content_1126	"Onye nke mbụ bu Okaikpe Walter Onnoghen e wepụrụ na mbido afọ 2019. Onye nke abụọ bụ onyeisi ụlọọrụ 'Corporate Affairs Commission' bụ Azuka Azinge."
content_1126	Usoro gbarụkwara ihu maka etu ndị uweojii nzuzo bụ DSS si wakpo ụlọikpe dị n'Abuja wee nwụchie Omoyele Sowore bụ ụlọikpe ahụ nyere iwu ka a tọhapụ ya.
content_1126	O kwuru na mmechi na "anyị na-atụ anya na gọọmentị ga-aga n'ihu irube isi na mkpebi ụlọikpe niile dị na Naịjirịa."
content_1126	Maka ndị Naịjirịa bi n'ofesi
content_1126	Abike Dabiri
content_1126	Onyeisi ngalaba na-ahụ maka ndị Naịjirịa bi mba ofesi bụ Abike Dabiri-Erewa ekwuola na Ụlọomeiwu Naịjirịa kwesịrị ileba anya etu a ga-esi mee ka ụmụ Naịjirịa bi mba ofesi na-esonye na ntuliaka.
content_1126	Dabiri-Erewa kọwara na nke a bụ n'ihi na ndị bi mba ofesi na-enyere akụnụba Naịjirịa aka nke ukwu.
content_1126	O kwuru na gọọmentị etiti ga-agba ịhụ na nke a mezuru.
content_1126	Ọkụ na-agba n'Ọstrelịa
content_1126	Ọkụ ahụ agbapịala ọtụtụ ụlọ ma gbuo mmadụ iri na asatọ
content_1126	A dọọla ndị gara njem nlere anya na mpaghara ụfọdị na mba Ọstralịa ka ha kwara ngwongwo ha laa n'ihi ọkụ ọgbụgba na-agbasa n'ike n'ike.
content_1126	Ka ọ dị ugbua, mmadụ iri na asatọ anwụọla na ya bụ ọkụ ọgbụgba ebe ihe karịrị otu puku ụlọ na narị abụọ alaala n'iyi.
content_1126	Okụ a bidoro ịgba n'ọhịa dị icheiche kamgbe ọnwa Septemba afọ 2019.
content_1126	Nke mere na Kenya na Sudan
content_1126	Mmadụ iri atọ anwụola dịka ọgbaaghara dapụtara n'ogige ndị gbara ọsọ ndụ n'obodo Dafur dị na mba Sudan .
content_1126	Nke a na-eme dịka ndị Al shabbab gburu mmadụ atọ n'ime ụgbọala ha ji eme njem n'obodo Lamu nke dị na mba Kenya.
content_1126	Arsenal emeriela Man Utd
content_1126	Pepe nyetere ofu goolu n'asọmpi ahụ
content_1126	Ọbịbịa Mikel Arteta dịka onye nkuzi ndị otu egwuregwu bọọlụ Arsenal amalitela ịmịta mkpụrụ.
content_1126	Arsenal ji ọkpụ goolu abụọ asataghị asata merie Manchester United n'abalị Wenezde.
content_1126	Manchester United so Arsenal alọ ka Ọgbọnọ
content_1126	Ọkpụkpụ agbadola Manchester United n'olu na Bournemouth
content_1126	Nke a bụ mmeri mbụ Arteta na-enweta kamgbe ọ malitere ọrụ n'Arsenal.
content_1126	Akụkọ ndị ọzọ ga-amasị gị:
content_1126	Akụkọ mere ugbua: Gọọmentị Kwara akụtuola ụlọ Saraki
content_1126	Ihe iri ị na-amaghị maka nwaada Amaka Igwe larala mmuọ
content_1126	Ihe mere na ndị Ugwu achọghị ka onye Igbo bụrụ onyeisiala - Nnamdi Kanu
content_1126	Ihe nkiri ga-amasị gị:
content_1127	Liverpool
content_1127	Ọ dị ka afọ 2020 a ga-abụ afọ Liverpool ga-emechi ndị na-akọ ha ọnụ maka ebuteghi iko Premier League.
content_1127	Ọ bụrụ na a mụrụ gị n'ihe dị ka site n'afọ 1989/90 ruo ugbua, mara na gị na mgbe ikpeazụ Liverpool metụrụ iko Premier League aka, bụ ọgbọ.
content_1127	Gịnị ka nke a pụtara? Ọ pụtara na ikpeazụ otu egwuregwu a buliri iko a, bụ afọ iri atọ gara aga (1989/90).
content_1127	Liverpool agwọọla Arsenal ka abacha e tinyere ose Nsukka
content_1127	Liverpool asụọla atịkpa fenye Tottenham ajụ n'anya
content_1127	Liverpool aghọọla 'sọ m bụ eze ga-akwụ ọtọ'?
content_1127	Ka a kwụ ugbua na tebulu Premier League, Liverpool chị ezigbo ọkụ bịa n'afọ 2019/2020 a, makana ha emeriela egwuregwu 19 n'ime 20 ha gbarala.
content_1127	Ebe ọ fọrọ egwuregwu 18 tupu afọ a emechie, ha mere etu a na-aga n'ihu, enweghị ihe ga-egbochi aka ha ibuli iko a.
content_1127	Ha enwetala pọịntị 58, ebe ndị na-eso ha n'azụ bụ Leicester City nwere pọịntị 45; nke bụ na ọ bụ pọịntị 13 ka Liverpool ji aga ha.
content_1127	Ọ bụ ọgwụ ka e mere ha ya eme?
content_1127	Ọ bụrụ n'ajụjụ a na-anụ gị ọkụ n'obi, i fughi ụzọ, n'ihi na ọ bụkwa ajụjụ ọtụtụ mmadụ na-ajụ gbasara ihe mere na Liverpool ebutebeghi iko a.
content_1127	Mana ọ bụ na ha erubeghi nso imetụ ya aka? Ha agbalịala ibute ya bụ iko, mana iko ahụ na-eme ha ọnọ nso eru aka.
content_1127	Ugboro ole ha ruru nso ibute iko Premier League
content_1127	Ugboro ugboro ka Liverpool ruru nso imetụ iko a aka, nke kacha nso abụrụ n'afọ 2018/2019 mgbe Manchester City ji naanị otu pọịntị gafee ma pụchara iko ahụ n'ụbọchị ikpeazụ a pịachiri asọmpi Premier League nke afọ ahụ.
content_1127	Ha ruru nso imetụ iko a aka n'afọ 2013/2014, mgbe Manchester City napụkwara ha nri n'ọnụ.
content_1127	N'afọ 2001/2002, ha ruru nso ibute iko a, mana Arsenal buliri ya bụ iko ebe Liverpool gbara ndị nke abụọ.
content_1127	Otu ihe ahụ mekwara n'afọ 2008/2009, mgbe Manchester United ji naanị pọịntị anọ gafee ha ma bulie iko.
content_1127	N'afọ 1990/1991 ka ha rukwara nso ọzọ ka ha mabutechara ya bụ iko n'afọ 1989/90, mana Arsenal bụ ndị bu Iko ahụ laa.
content_1127	Liverpool buliri iko Champions League ọzọ n'afọ 2018/2019
content_1127	Iko ole ha buterela n'ime afọ 30 a:
content_1127	Na ha ebutebeghi iko abụghịkwanụ na ha gba aka iko n'ime afọ iri atọ a (site n'afọ 1990 ruo 2019).
content_1127	Lee ndị ha butenwuru:
content_1127	Iko Champions League - Abụọ. Ha butere n'afọ 2004/05 na 2018/19
content_1127	Iko FA - Atọ. Ha butere n'afọ 1991/92, 2000/01 na 2005/06
content_1127	Community Shield - Atọ. N'afọ 1990, 2001 na 2006
content_1127	Iko UEFA Europa League - Otu. N'afọ 2000/01
content_1127	Iko UEFA Super Cup - Atọ. N'afọ 2001, 2005 na 2019
content_1127	Iko FIFA nke klọb ndị meriri na mbaụwa - Otu. N'afọ 2019
content_1127	Iko EFL/Carabao - Anọ. N'afọ 1994/95, 2000/01, 2002/03 na 2011/12
content_1127	Ihe nkiri a ga-amasị gị:
content_1128	Ahịa Obiagu
content_1128	Ọkụ gbaburu Ahia Obiagụ dịkwa n'Enugwu n'afọ
content_1128	E menyụọla ọkụ ọgbụgba dapụtara n' ahịa Ogbete dị n'Enugwu n'ehihie Fraide, ụbọchị anọ nke ọnwa Jenụwarị, 2020, tupu o mebie nnukwu ihe.
content_1128	Ndị nọ ebe ihe mere kwuru n'ọ bụ ọdọ ndị na-ere 'foam' ebe 'Railway' ka ya bụ ọkụ na-agba.
content_1128	Ọkụ agbagbuola Fada ụka Katọlik, a tọrọ ọzọ
content_1128	Ọkụ gbara obi ndị ọrụoyibo n'Anambra
content_1128	Gọọmentị Anambra amachiela gwongworo bu mmanụ ụgbọala ịgba n'ehihe
content_1128	Ụlọ na-agba ọkụ n'ahia Balogun, Legọs
content_1128	Otu onye n'ime ha kpọrọ onwe ya 'Nnadozie' kwuru na ọkụ ahụ bidoro n' igwe na-enye ọkụ latrik a dọwara n'elu ụlọ  dị n'ahịa ahụ ma feesee n'ngwa ahịa ndị mmadụ kwasara n'elu ụlọ.
content_1128	Mana ndị ahịa menyụrụ ya ma kwụsị ya ịbanye n'ime ọdọahịa ndị mmadụ.
content_1128	Akụkọ ndị ọzọ ga-amasị gị:
content_1128	Liverpool ọ ga-akwụsị ịza 'Erọn gba aka' na Premier League n'afọ a?
content_1128	Etu ndi ji egbe siri gbuo mmadụ 19 na Kogi
content_1128	Qasem Soleimani: Lee ihe ndị kpalitere agha Mbaụwa mbụ na nke abụọ
content_1128	Ihe nkiri a ga-amasị gị:
content_1129	Ọgbọ Agha Mbaúwa Mbụ
content_1129	Ogbugbu mba Amerịka gburu onyeisi agha mba Iran bụ Qasem Soleimani na mba Iraq akpaliteela egwu ma ọ ga ebute agha Mbaụwa nke atọ.
content_1129	Ọtụtụ ndị mmadụ nọ na soshal midia n'arụ aka na ọ bụ ụdị ekweghị ekwe ụfọdụ mere mmiri jị banye opi ụgbọgụrụ nke butere agha abụọ ahụ.
content_1129	Ncheta World War 1: Etu agha a si metụta Afịrịka
content_1129	Lee ụfọdụ ihe ndị mere n'agha abụọ ahụ:
content_1129	Agha Mbauwa Mbụ(1914-19)
content_1129	Uwa niile enweela nkpebi na udi agha agaghị amalite ọzọ
content_1129	Ndị lụrụ ya: Agha mbaụwa Mbụ bidoro n'etiti mba Briten na mba Jamini n'abalị  anọ nke ọnwa Ọgọstụ afọ 1914.
content_1129	Mba Briten,Fransi na Russia kwụkọtara luso Jamani na Austria-Hungary na ndị na-akwado ha.
content_1129	Ihe butere okwu: Ọ bụ ịzọ onye ga-ewere obere mba ndị ọzọ bụ ihe butere ụka.
content_1129	Kedụ uru Nigeria ga-erite na mbuli ọnụego mmanụ agbịdị?
content_1129	Ndị agha Syria ekela Ghouta ụzọ atọ
content_1129	Oge ahụ ndị mba nwere agba dịka Briten,Russia na Jamini na-azọkọsị obodo ha ga-eweghara ọchịchị ha(colonies).
content_1129	Jamani na Austria-Hungary weghara mba Bosnia na Morocco nke were mba Briten Iwe ha were si na Jamini ji anya ike achụ ya bụ ihe.
content_1129	Agha Mbauwa Abụọ (1939-1945)
content_1129	Adolf Hitler bụ onyeisiala chiburu mba Jamanị chọrọ igbochapụ ndị Juu n'elu ụwa a
content_1129	Ndị lụrụ ya: Na mbụ naanị Briten na Fraansi bụ ndị nọ n'ọgụ ahụ Hitler kotere.
content_1129	Mana mba Amerịka sonyere n'agha ahụ oge mba Japan wakporo Pearl Harbour.
content_1129	Trump sị na Iran na-atụ 'asị ọcha' maka ndị CIA ha 'nwụchiri'
content_1129	Mba Amerịka, UK na Fransị awakpoola Sirịa
content_1129	Ogbunigwe Amerịka  tụrụ na Hiroshima n'abali isii nke ọnwa Aụgụst afọ 1945 mere ka Japan chilie aka dịka onye e meriri emerị.
content_1129	O bụ n'agha ahụ ka Hitler gbalịrị ikpochapụ ndị Juu niile.
content_1129	Ihe butere okwu: Agha Mbaụwa nke Abụọ dara dịka Adolf Hitler wakporo mba Poland n'abalị mbụ afọ 1939.
content_1129	Mba Briten chere ha aka mgba ka abali abụọ gachara n'abalị nke atọ nke Ọnwa Septemba.
content_1129	Amerịka ebuliela mmachi ndị gbara ọsọndụ
content_1129	Onye bụ Abu Bakr al-Baghdadi?
content_1129	Agha Mbaụwa Mbụ na Nke Abụọ kpara mkpa mkpa dịka o butere agụụ,mbibi akụnaụba ma takwaa isi ọtụtụ mmadụ.
content_1129	Nke mere mba lụrụ ya jiri nwee nkweọkrịta na ha agaghị alụkwa agha ọzọ.
content_1129	N'agbanyeghị na a lụghị agha abụọ ndị a n'ala Afrịka mana ndị mba ofesi ndị nwere ọchịchị n'ala dị n'Afrịka dịka Naijiria dọrọ ụmụ afọ Afrịka gaa lụọ ya bụ ọgụ.
content_1130	Ụkọchukwu Ejike Mbaka
content_1130	Ụkọchukwu Ejike Mbaka
content_1130	Ụfọdụ ndị ụkọchukwu Katọlik na ndị ntorobia Imo steeti etinyela ọnụ n'ịkatọ amụma Fada Ejike Mbaka kwuru ebe ọ sị na Hope Uzodinma zọrọ oche n'okpuru APC, ga-eweghara ọchịchị steeti ahụ n'afọ a.
content_1130	Bishop dayọsis katọlịk dị n'Ụmuahịa bụ Luscious Ugorji kwuru na ụka katọlịk ebe Mbaka bụ ụkọchukwu "anaghị agba afa ka ndị dibịa".
content_1130	Amụma Mbaka maka Hope Uzodinma, Buhari ekwuola okwu, bịa gere ozi ndị ọnụ na-eru n'okwu
content_1130	Ọkpụrụkpụ okwu 20 Fada Mbaka kwuru maka Naijiria, Buhari, ndị gọvanọ, ndị uweojii
content_1130	"Nke mere na ha adịghị enye ndị ụkọchukwu ha ikike ikpebi onye ga-emeri n'ikpe dị n'ụlọikpe." dịka ụlọ mgbasaozi "Sun newspaper" si depụta.
content_1130	N'otu aka ahụ, ndị ntorobia nke Isdore Chukwuemeka na-anọchiteanya ha, kwukwara sị ka Mbaka hapụ gọvanọ Emeka Ihedioha aka n'ihi na ndị mmadụ tụnyeere ya makana ọ masịrị ha, ma kwuo na ọrụ Ihedioha na-arụ n'Imo masịrị ha.
content_1130	A gba m aka ka m gbuchara enyi m nwaanyị:
content_1130	Adeeko Owolabi bụ nwataakwụkwọ dị afọ iri abụọ na atọ e jidere maka iso kpaa nkata igbu enyi ya nwaanyị, ekwuola na ọ hụghịdị ihe o ji maka ya kpaa arụ a.
content_1130	Owolabi kwuru na o gburu Favour enyi ya nwaanyị ka o jiri ya gwọọ ọgwụ ego, mana ka ọ gwọchara ya bụ ọgwụ, o jighi rose, o jighi ndawịị.
content_1130	Ọkụ gbara n'Ọyọ steeti
content_1130	Foto a si n'ahịa Timbershed gbara ọkụ n'Enugwu n'afọ 2019
content_1130	Ọkụ agbapịala ngwongwo ndị mmadụ ruru nde kwuru nde naịra n'ahịa dị n'obodo Akesan dị n'Ọyọ steeti.
content_1130	Ka ndị mmadụ na-ewe iwe ọkụ ọgbụgba ahụ, mgbọ tụrụ otu nwatakịrị dị afọ iri na anọ ebe ahụ, kama ọnụ na-ekwuchitere ndị uweojii na steeti ahụ kwuru na ha na-achọ onye gbapụrụ mgbọ ahụ makana o sighi n'aka ndị otu ha.
content_1130	Ọkụ na-agba n'Ọstrelia
content_1130	Ọkụ na-agba na New South Wales
content_1130	Ndị mmadụ atụkọtala nde dọla iri na atọ n'ime ụbọchị abụọ, a ga-eji nyere aka menyụọ ọkụ oke ọhịa na-agba n'obodo New South Wales dị na mba Ọstrelia, dịka onye ọkpaọchị a ma ama bụ Celeste Barber rịọrọ arịrịọ.
content_1130	Ọkụ a ataala isi ihe ruru mmadụ iri abụọ na anọ ma chụpụ ihe karịrị puku iri abụọ n'ụlọ kemgbe ọ malitere.
content_1130	N'egwuregwu,
content_1130	Liverpool na Everton ga-ezute ọzọ n'ọgbọegwuregwu Anfield ebe ha abụọ ga-ama aka ịmata onye ga-epiobanye n'agba nke anọ n'asọmpi Iko FA.
content_1130	Ndụmọdụ maka oke ụgụrụ na-ekunu?
content_1130	Gọvanọ Babajide Sanwo-Olu nke Legọs steeti, adụọla ndị mmadụ ọdụ ka ha gbado anya iji gbochie ọkụ ọgụgba n'oge ụgụrụ a.
content_1130	Na ndụmọdụ ya, o kwuru sị ka ndị mmadụ cheta na-agbanyụsị nakwa kwụpụta ihe ndị na-eji ọkụ latrik arụ ọrụ ma ha na-apụ apụ, nakwa gbaa mbọ nwee ihe e ji emenyụ ọkụ nke bekee kpọrọ extinguisher.
content_1130	Trump ka na-aba mba?
content_1130	Donald Trump bụ onyeisiala mba Amerịka ekwuola sị na mba ya na-ede ọdọ iri ise na abụọ dị na mba Ịran ha ga-ebu ọgụ agakwu ma ọ bụrụ na Tehran buru ụzọ wakpoo ndị Amerịka.
content_1130	Trump kwuru na Amerịka achọghị mmaja ọzọ sitere n'aka ndị Ịran, ma ọ bụghị ya, ha agaghị egbu oge iwakpo ha ebe ọ ga-eru ha n'ọkpụkpụ.
content_1130	Onye ka ike ga-agwụ?
content_1130	Chelsea na Nottingham Forest ga-akwata ya na Stamford Bridge taa, ịmata onye ga-agafe na onye ga-efere asọmpi FA aka, dịka a na-akwado ibanye agba nke anọ.
content_1130	Gere akụkọ BBC Igbo n'otu nkeji:
content_1130	Ihe nkiri a ga-amasị gị:
content_1131	Okezie Ikpeazu
content_1131	Gọọmentị Abia steeti ekwuola na akụkọ na-efegharị nke sị na gọvanọ Abia steeti bụ Okezie Ikpeazu kwuru na ya achọghị ndị oyi egwu bụ Ipob na steeti ya bụ asi.
content_1131	Ọnụ na ekwuchitere gọọmentị Abia steeti bụ Onyebuchi Ememanka kwuru na ọnweghị mgbe Ikpeazu jiri kwuo ụdịrị okwu a ma ọ bụ na nzụzọ ma n'ịhu ọha mmadụ.
content_1131	O kwuru sị na dịka ọnụ na ekwuchitere Abia steeti ma sị na enweghị mgbe Gọvanọ Abia steeti jiri kwuo ụdịri okwu a.
content_1131	Ememanka kwuru na ọ bụ ndị ndọrọndọrọ  ajụrụ ajụ oge emere ntụlịaka bidoro akụkọ ụgha a.
content_1131	O kọwakwara na ndị ndọrọndọrọ ọchịchi a bị na Legos steeti ma sị kwa na ụche obi ha bụ ibute ọgbaaghara na Abia steeti.
content_1131	Na Benue Steeti
content_1131	Ọnụ na-ekwuchitere gọọmentị Benue bụ Shehu Tambaya akpọkuola gọọmetị etiti ka ha hapu ịkpọlata ndị agha na-echekwa  ebe dị iche iche na Naijirịa.
content_1131	Tambara kwuru nke a ma sị ọkachasị Benue steeti ebe ndi mmadụ bi na ogige gbata gbata maka nwakpo ndị ọchi ehi na awakpo ha n'ime obodo.
content_1131	N'Ofesi
content_1131	Ọ bụkwa otu Alshabab wakpro ọdọ ahia 'West Gate' were gbuo mmadụ iri isii na asatọ n'afọ 2013
content_1131	Ndị oyi egwu bụ Al shabaab awakpoola ọgịge ndị agha Kenya na nke mba Amerịka dị na Obodo Lamu na Kenya.
content_1131	Ha mebiri otutu ụgbọelu na ụgbọala tupu ndị agha mba Kenya were chụpụ ya.
content_1131	N'egwuregwu
content_1131	Otutu ndị ọhụrụ ka Liverpool ji gbaa asọmpị a
content_1131	Na FA Cup taa; Ndị otu egwu bọọlu Chelsea achịrila aja nwunye ndị Nottingham forest n'ọnụ dịka ha jị ọkpụ goolu xxx asataghị ma ncha were merie ha na asọmpị FA cup ebe Liverpool ji otu ọkpụ goolu were kpaa ndị otu Everton Eze.
content_1131	Akụkọ ga-amasị gị
content_1131	Ihe Bishop Katọlik gwara Mbaka maka amụma o buru n'isi Hope Uzodinma
content_1131	Cardi B emetela ihe eji kpụrụ Nigeria n'ọnụ ọzọ
content_1131	Ọgbọ gaasị gbawara ka ogbunigwe egbuola ndị mmadụ na Kaduna
content_1131	Aka DSS akparala onye 'meputara' ihe onyonyo ụgha maka agbamakwụkwọ Buhari
content_1132	Igwe ọkụ latrik
content_1132	Ụlọọrụ na-ahụ maka nkesa ọkụ na Naịjirịa bụ Nigerian Electricity Regulatory Commission (Nerc), ekwuola na enwebeghi mgbanwe n'ụgwọ ọkụ ndị Naịjirịa ga na-akwụ.
content_1132	Ha kwuru na ihe ha biputara na-egosi ụgwọ a ga na-akwụ n'afọ 2020 a, bụ nke na-egosi ihe iwu nagidere ha ị na-eme dịka ndị na-ekesa ọkụ latrik.
content_1132	PHCN kwesịrị inye gị ọnwa atọ tupu ha achabie ọkụ - Ọkaiwu
content_1132	'Itinye ego mgbazite n'ọkụ latrikị abụghị ihe kacha mkpa ugbua'
content_1132	James Momoh bụ onyeisioche ngalaba Nerc kwuru na ha na-eme mbiputa a ugboro abụọ n'afọ, na ha emeela nke mbụ n'ọnwa Juun, ga-emekwa ya na Jenụwarị a, n'ihi na ọ bụ ọrụ ha.
content_1132	O kwuru na n'ime ihe dị ka ọnwa atọ na-abịa, na ha ga ekwuputa ihe ha ga-achọpụta na ngagharị ha ga-eme; na ọ bụrụ na ha mechaa nzukọ ndị a kwuo na 'a gaghị etinyekwu ego", ọ pụtara na agaghị enwe mbulie ụgwọ ọbụla.
content_1132	"Mana ọ bụrụ na a ga-etinyekwu ego, ọ ga-abụ maka ihe anyi kwutere na nzukọ".
content_1132	"Anyị ga-agbasa ozi ga-akọwa ihe anyị kpebiri na nzukọ a, n'ụzọ onye ọbụla ga-aghọta, iwepụ mgbagwoju anya si na nke anyị biputaburu mbụ.
content_1132	"Anyị na ngalaba na-ahụ maka nrụpụta ihe bụ Manufacturers Association of Nigeria nakwa ndị na-amụ ọkụ latrik ga-ekpebi tupu anyị ekpebie."
content_1132	Kedụ ebe ndị bi n'Enugwu steeti kwụ gbasara ịkwụ N40,000 maka mita ọkụ latrik?
content_1132	Ndị bi n'Enugwu steeti arịọla ka gọọmentị gbatara ha ọsọ enyemaka dịka ụlọọrụ 'Enugu Electricity Distribution Company' (EEDC) na-agwa ha ka ha kwụọ puku iri anọ maka inweta mita ọhụrụ.
content_1132	Ha kwuru na ha amaghi ebe ha kwụ akwụ n'okwu a, dịka EEDC bụ ụlọọrụ na-ahụ maka ịkesa ọkụ latrik, gwara ha cheretu, oge ha gara ịkwụ ụgwọ ọkụ ha.
content_1132	EEDC: Anyị akpaghị mita ọkụ aka
content_1132	Gọọmentị na ndị Discos na-ama aka onye mere Naịjirịa ejighi nwee ọkụ
content_1132	PHCN kwesịrị inye gị ọnwa atọ tupu ha achabie ọkụ - Ọkaiwu
content_1132	Ha kwuru sị na ndị EEDC kwuru na ha ga-abịa wepụ mita nke ochie, tinye nke ọhụrụ tupu ndị mmadụ amalite ịkwụ ụgwọ a, nakwa ụgwọ ọbụla ha ji.
content_1132	Ka ọ dị ugbua, BBC Igbo ka na-agbalị inweta onyeisi ndị EEDC n'ekwentị.
content_1132	Ọkụ agbagbuola nwa akwụkwo n'Ọnịcha
content_1132	Haruna Mohammed bụ ọnụ na-ekwuchitere ndị uweojii Anambara steeti ekwuola na ọ bụ eziokwu na nwatakịrị dị afọ iri na otu nwụrụ n'ọkụ gbara n'ụlọakwụkwọ obibi Patterson memorial Grammar school di n'Ọnisha.
content_1132	Haruna kwuru na ha ka na-enyocha ịma ihe bidoro ọkụ ahụ gbara n'abalị ụbọchị ise nke ọnwa Jenụwarị a, ka ụmụaka ka si ịgba ekeresimesi lọta akwụkwọ.
content_1132	Mwakpo mahadum dị n'Indịa,
content_1132	Ụmụakwụkwọ si ụlọakwụkwọ dị iche iche na mba India pụtara ime ngagharịiwe maka mwakpo a
content_1132	Ụmụakwụkwọ ndị mba India na-eme ngagharịiwe iji kwugide mwakpo ndị bu osisi wakporo ụmụakwụkwọ ibe ha na mahadum Jawaharlal Nehru dị n'obodo Delhi, ụbọchị ụka.
content_1132	Ha na-eme nke a ka ihe ruru ndị nkuzi nakwa ụmụakwụkwọ iri anọ nọ n'ụlọọgwụ anata ọgwụgwọ maka ihe e tiri ha.
content_1132	Ịkpa oke agbụrụ n'egwuregwu,
content_1132	Mario Balotelli enyerela Brescia goolu ise n'asọmpi Serie A n'afọ a
content_1132	Mario Balotelli sị ihere megbuo ndị na-akwado Lazio dị ka ha kwara ya emu ịkpa oke agbụrụ ka ha na Brescia zutere.
content_1132	Ihe mere ụkọchukwu ji sụgbuo nwunye ya ma onwe ya n'elu ọlta
content_1132	Otu ụkọchukwu egbuola onwe ya ma sụgbuo nwunye n'elu ọlta ka ha na-aka ụka ụbọchị Sọnde.
content_1132	Di na nwunye a bụ ndị hibere ụlọụka ahụ dị na Mombasa, Kenya.
content_1132	Agụiyi adọgbuola ụkọchukwu
content_1132	'E si na mba Kamerun wee zubata ọdụm a hụrụ n'ụlọ anyị'- Onye nche
content_1132	Ndị ụlọozu ga-agba ụkọchukwu 'kpọlitere onye nwụrụ anwụ' akwụkwọ
content_1132	Ndị ụlọụka ahụ kwuru na Elisha Misiko bụ ụkọchukwu ahụ, nọkatara n'ihu oche tupu o mechaa gaa n'ebe nwunye ya bụ Ann Mghoi nọ n'elu ọlta, were ọtụtụ mma o zoro n'okpuru akwa ya sụkasịa nwunye ya ahụ.
content_1132	Ka o mechara nke a, o were mma ahụ sụọ onwe ya n'afọ ma bewa akpịrị ya mgbe ndị ụlọụka ji ọsọ gbata n'ọlta.
content_1132	Ọ nwụrụ ebe ahụ ozugbo ozugbo mana nwunye ya nwụrụ n'ụlọọgwụ.
content_1132	Di na nwunye a agbasaala kemgbe ma na-ese okwu onye ga-abụ onyeisi ụlọụka ahụ dịka ụlọ mgbasaozi Daily Nation newspaper si depụta.
content_1132	Ndị hụrụ ebe ihe a mere kọwaara ndị ntaakụkọ ka o si mee.
content_1132	Ndị isi okpuruọchịchị nọ n'Imo steeti ga-alaghachite ọrụ taa
content_1132	Mmadụ 27 bụ ndị isi oche okpuruọchịchị dị icheiche n'Imo steeti ga-alaghachi ọrụ taa.
content_1132	Ọ bụ ụlọikpe kachasị nyere ha ikike a site na mkpebi ya na ndị gọvanọ na onyeisiala enweghi ikike ịmanye aka n'ihe gbasara okpuruọchịchị.
content_1132	Cheta na gọọmentị Imo kwụsitụrụ ha ọrụ n'ọnwa Juun n'afọ 2019.
content_1132	Na Kaduna,
content_1132	Ọnụ ọgụ ndị nwụrụ na gaasị gbara na Kaduna eruola isii dịka ndị uweojii nọ na steeti ahụ si depụta.
content_1132	Ha kwukwara na ngwongwo karịrị nde naira iri na isii bụ ihe furu n'ọkụ ahụ.
content_1132	N'egwuregwu,
content_1132	Otu egwuregwu Arsenal na Leeds ga-akwata ya na mgbede taa dịka egwuregwu FA Cup na-ebiri ọkụ.
content_1132	Bịa lee akụko iribama maka nwoke kpuru isi na-arụ egine dị iche iche na webụsaiti anyị bụ bbc igbo.com.
content_1132	Okwu Quasem Soleimani ka na-aga
content_1132	Dịka ọgbaghara na-ada n'ihi ọnwụ ọchịagha Quasem Soleimani n'aka ndị agha Amerịka, Onyeisiala Donald Trump eforola ntutu taa na aka ike ya ga-adakwasị mba Iraq maọbụrụ na ha chụpụ ndị agha Amerịka nọ n'ala ha.
content_1132	Okwu Trump na-abịa dịka ndị omeiwu Iraq na-agwa ndị agha Amerịka si mba ha kwara lawa.
content_1132	Igwe mmadụ gbakọrọ n'ụzọ Tehran bụ isi obodo Iran maka akwamozu onyeisi agha ha bụ Qassem Soleimani.
content_1132	Soleimanị nwụrụ ka ogbunigwe nke Onyeisala US bụ Donald Trump si ka atụọ dara n'Iraq.
content_1132	N'otu aka ahụ, onyeisi ndị uweojii bụ Mohamed Adamu agwaala ndị otu ya dịrị njikere maka ọgbaghara ọbụla nwereike ịdapụta maka ọnwụ ọchịagha Iran bụ Quassem Soleimani.
content_1132	Okwu ya bịara dịka ọ nụrụ kepu kepu na ọtụtụ otu dị icheiche na-akwado ịme ngagharịiwe maka ogbugbu mba Amerịka gburu Soleimani.
content_1132	Tunde Bakare adụọla Buhari ndụmọdụ
content_1132	Ụkọchukwu bụ Tunde Bakare agwaala onyeisiala Muhammadu Buhari ya tinye anya n'onye ga-anọchi anya ya.
content_1132	O kwuru na ọ bụrụ na Buhari bu ọdịnma Naịjirịa n'obi na o kwesiri ị hazi onye ga-anọchi anya ya n'ọkwa.
content_1132	N'egwuregwu,
content_1132	Enyimba FC nwetara ihe nrite dịka 'otu kachasị agba' na mpaghara Afrịka n'afọ 2003
content_1132	Enyimba nke Aba na-achọ ikuru ume ndụ dịka Plateau United fọjuru ha goolu afọ mgbe ha zutere n'asọmpị Oriental Derby
content_1132	Ọ bụ goolu anọ ka e ji merie Enyimba.
content_1132	Gee akụkọ BBC n'otu nkeji ebe a:
content_1132	Ihe onyonyo ga-amasị gị
content_1133	Pornu
content_1133	Enugu, Imo na Anambra so na steeti ndị kacha chọọ ihe nkiri "Gay" nakwa "Lesbian" n'afọ 2019 dịka "Google search trends" nke 2019 si gosipụta.
content_1133	Ebe Bayelsa, Enugu nakwa Edo so na steeti ndị mbụ kachasị chọọ ihe gbasara mmekọ nwaanyị n'afọ 2019 na Naịjirịa.
content_1133	Lee tebụlụ ya ebe a na ogo pasenti ya.
content_1133	Steeti ndị kacha chọọ ihe nkiri 'gay' (Source: Google Search Trends 2019)
content_1133	Naịjirịa bu ụzọ n'obodo kacha achọ ụmụ nwaanyị buru ibu gba ọtọ - 'PornHub Insights'
content_1133	Naịjirịa bụ obodo e ji oke ikpere chukwu mara mana ọ kana gbagọjụ ndị mmadụ anya etu ha si bute ọzọ na mba kachasị ekiri ụnwaanyị gba ọtọ n'ọbaozi PornHub.
content_1133	Ụlọọrụ Pornhub wepụtara ozi a na webụsaitị ha ka ha na-eme nchịkọta ndị ka wee chọta webụsaitị ha n'afọ 2019.
content_1133	Ihe 5 ndị nwere ọtụ kwesiri ịma
content_1133	Ihe ndị bu ọtụ na amụ na-agabiga
content_1133	Ha depụtara na Naịjiria bu ụzọ na mba kachasị chọta ụmụwaanyị buru ibu na-agba ọtọ na webụsaiti ha n'ọnwa Maachị n'afọ 2019 , ebe Ghana , Kenya na Egypt na-eso ha n'azụ.
content_1133	PornHub kwukwara na ndị mmadụ agaghị na webụsaitị nnukwu n'oge ezumike.
content_1133	Gịnị kpatara nke a?
content_1133	Ọkammụta Mmirimmasinachi Ekechukwu na-ahụ ihe gbasara maka mmekọrịta ahụ kwuru na ụmụ Naịjirịa na-emekarị mara mara n'ihu gwọmpọtị n'azụ.
content_1133	O kwuru na o nweghị ihe mmapụ obi dị na ya makana nwoke maọbụ nwaanyi nwere ebumnuche ha nwere wee na-aga na ya bụ webụsaitị.
content_1133	Mana agwa ndị nsọ ụmụ Naịjirịa meziri ka ọ dịka nchọpụta ọ bụ arụ.
content_1133	Gbasara akụkọ kwuru na ụmụ nwaanyị kachọ mmekọrịta nwaanyị na nwaanyị ibe ha na webụsaiti ahụ, Ekechukwu kwuru ihe a riri ya ọnụ.
content_1133	Mana o kwuru na o nwereike ị bụ obi mgbawa ụmụnwoke na-enye ha butere nke a.
content_1133	Ọ rịọrịọ ka ụmụ Naịjirịa kwụsị mara mara n'ihu gwọmpọti n'azụ.
content_1133	Akụkọ ga-amasị gị
content_1133	Mmadụ 596 nwụrụ anwụ ka na-eri ụgwọ ọnwa na Bauchi
content_1133	Ihe Bishop Katọlik gwara Mbaka maka amụma o buru n'isi Hope Uzodinma
content_1133	Cardi B emetela ihe eji kpụrụ Nigeria n'ọnụ ọzọ
content_1134	Ahmed Tinubu
content_1134	Onye ndu otu APC bụ Bola Ahmed Tinubu gara zute Onyeisiala Naijiria bụ Muhammed Buhari n'obi gọọmenti etiti bụ 'Aso Rock n'ehihie Tuzde, were kwuo na Buhari enweghị ebumnobi ọbụla ịzọ oche ahụ nke ugboro atọ.
content_1134	O kwuru na ndị ọbụla ha na Buhari rụkọrọla ọrụ mara na ọ gaghị akpa iwu Naijiria aka iji nweta ohere ịchị agba nke atọ (Third Term)
content_1134	Tinubu: Amaghị m maka ọrụ APC enyere m
content_1134	'Edemede Obasanjo bụ egwuregwu ndọrọndọrọ'
content_1134	Ọ gara n'ihu kwuo na chi ka bụ ụtụtụ ikwu maka onye ga-abụ onyeisiala n'afọ 2023.
content_1134	Inec, gbaa mbo mee mmeju ntuliaka kwụ ọtọ- Buhari
content_1134	Onyeisiala Naijiria bụ Muhammadu Buhari enyela Inec iwu ka ha gbaa mbọ hụ na mmeju ntuliaka ndị enwere gara nke ọma, na-enweghị wuruwuru ọbụla.
content_1134	Buhari nyere ntụzịaka oge Yakubu du ndị ọrụ ya gara leta Buhari nobi Gọọkmenti ụbọchị Tuzde.
content_1134	Buhari kwuru sị : A kwụsiri m ike na nkwado ntuliaka kwụ ọtọ. Ụmụ Naịjiria kwesịrị iwe ohere ịtụnyere onye masịrị ha na enweghị tigbuo-zọgbuo ọbụla."
content_1134	Inec gbara onyeisiala ama na  e kpechaala ikpe niile gbasara ntuliaka ndị kwesịrị ibi n'ụlọikpe mkpegharị.
content_1134	Cheta na e nwere steeti ebe a ga-ementuliaka nakwa mpaghara a ga-enwe mmegharị maọbụ mmeju ntuliaka.
content_1134	Onye gbagburu onye nwụrụ n'ọgbaghara dapụtara n'Imo steeti?
content_1134	Ndị uweojii Imo steeti ekwuola na ha na-esi imi n'ala ịmata onye gbapụrụ egbe gburu otu onye ka ọgbaghara dapụtara n'etiti ndị na-azọ oche ọchịchị imeobodo na steeti ahụ.
content_1134	Ọnụ na-ekwuchitere ha bụ Orlando Ikeokwu, gwara BBC Igbo na ọgbaghara a dapụtara ka ndị isioche okpuruọchịchị imeobodo 27 e wepụburu ewepụ gara n'okpuruọchịchị ndị ahụ kwuo na ha chọrọ iweghara ọchịchị.
content_1134	Ha gbadoro aka na mkpebi ụlọikpe kachasị nyere n'isi Ekiti steeti, wee gaa iweghara ya bụ ọchịchị n'ihi na ha chere na ọ bụ otu mkpebi ahụ metụtara ha; mana ha zutere ndị uweojii bịara ịhụ na ihe niile gara n'anya ya - na-enweghi nsogbu ọbụla.
content_1134	Mana nsogbu dapụtara ka ndị jibu ọchịchị na ndị a bịara ịnara ọchịchị malitere ise okwu n'okpuruọchịchị Isu, a gbaa mmadụ abụọ egbe, mana otu onye nwụrụ ka e bugara ha ụlọọgwụ.
content_1134	Ikeokwu kwuru na ndị nke Imo steeti echeghi ka mkpebi ikpe nke ha pụta n'ụlọikpe, tupu ha azọwa onye ga-anọ n'oche, nke bụ ihe butere ọgbaghara a.
content_1134	N'etiti ndịagha na Gọvanọ Babagana Zulum
content_1134	Ndị agha Naijiria asaala Gọvanọ Borno steeti bụ Babagana Zulum okwu n'ebubo o boro n'ihe onyonyo fegharịrị na nso nso na ndị agha na-ana aka azụ n'okporoụzọ ma kwuo na ha ga-ama imi n'ala inyocha ndị mere ya bụ ihe.
content_1134	N'otu aka ahụ, ha rịọrọ ka onye ọbụla nwere ụdị mkpesa ahụ kpọtụrụ ha, kama ịgba ha otele n'anwụ etu ahụ.
content_1134	N'ofesi,
content_1134	Igwe mmadụ nuputara n'ụzọ n'obodo Kerman dị na mba Ịran, ịkwa ozu Soleimani
content_1134	Mmadụ iri anọ anwụọla ka ndị mmadụ na-ekwo ekwo ebe ha pụtara akwamozu Qasem Soleimani, bụ ọchịagha ndịagha Qud Force nke onyeisiala mba Amerịka bụ Donald Trump nyere iwu ka e gbuo, na mba Ịran.
content_1134	Egwu ga-ada na Manchester
content_1134	Pep Guardiola ekwuola na enweghi ihe ga-eme ka ọ chịkọta ndị Manchester United maọbụ Real Madrid.
content_1134	Nke a na-abịa dịka Manchester City bụ ndị ọ na-achịkwa, na Man Utd ga-akụkọta mpi n'Iko Carabao n'abalị Tuzde a.
content_1134	Nwaanyị akwanyela nwunye di ya na nwa ọ kwọ n'azụ n'ime olulu mmiri
content_1134	Ndị uweojii na Kano anwụchiela otu nwaanyị Hauwa Lawal kwanyere nwunye di ya na nwa o ku n'aka n'ime olulu mmiri.
content_1134	Ndị uweojii kọwara na ọ bụ esemokwu ezinaụlọ ka o ji kpaa mkpamkpa ahụ.
content_1134	A kpọpụtara Zuwaira Sani n'olulu ahụ mana o mechara nwụọ n'ụlọọgwụ ebe nwa ya nwoke natara ọgwụgwọ.
content_1134	Ndị Naịjirịa ọ bụ gịnị?
content_1134	Ị ma na aha Naịjirịa pụtara dịka obodo kachasị e le ndị na-enwe mmekọ n'Intaneti dịka ụlọọrụ Pornhub si kwuo.
content_1134	Onye ọkammụta n'ihe gbasara mmekọ nwoke na nwaanyị ekwuola na ụmụ Naịjirịa na-eme mara mara n'ihu gwọmpịtị n'azụ.
content_1134	Gụọ ya n'uju ebe a: Lee ọkwa Naịjirịa nọ n'obodo ndị kacha achọ ụmụnwaanyị gbaa ọtọ
content_1134	N'ofesi
content_1134	Ihe karịrị mmadụ iri atọ anwụọla na nzogbu nzogbu malitere n'akwamozu Qassem Soleimani bụ ọchịagha mba Iran.
content_1134	Cheta na Soleimani nwụrụ mgbe ogbunigwe mba Amerịka zipụrụ tụrụ ya.
content_1134	N'egwuregwu,
content_1134	Ngalaba na-achịkọta egwuregwu bọọlụ na Naịjirịa bụ NFF n'aha ịchafụ ebunyela ọgba bọọlụ Super Eagles Success Isaac ụkpa ekele dịka taa bụ ụbọchị ncheta ọmụmụ ya.
content_1134	Gọọmentị Bauchi steeti ekwuola na ha chọpụtara ihe karịrị mmadụ nari ise nwụrụ anwụ ka na-anata ụgwọ ọnwa na steeti ahụ.
content_1134	Ha kwuru na nke a gbara n'anwụ mgbe ha malitere ịme nyocha ndị ọrụ na Bauchi steeti.
content_1134	Ndị uweojii n'Enugwu ji ike na ebube achụ ndị otu ọjọọ ọsọ n'Enugwu
content_1134	Ndị uweojii n'Enugu anwụchiela ndị otu ha atọ nke a hụrụ n'ihe onyonyo ebe ha na-enye otu onye ntorobịa nsogbu maka ekwentị ya.
content_1134	Ha kọwara na ha ga-ekpe ha ikpe imeụlọ ma kwuo na ndị uweojii anaghị akwado mwakpo ndị mmadụ n'ụzọ ọbụla.
content_1134	Anyị kwụ chị m n'Iraq!
content_1134	Ọ bụ gọọmentị mba Amerịka ebe ha na-agọpụ aka na ụkwụ ha n'akwụkwọ ozi na-efegharị na-ekwu na ha na-achọ ịkpọpụta ndị agha ha ebe ha nọ na mba Iraq.
content_1134	Cheta na ndị omeiwu mba Iraq na-akpọ oku ka ndị agha mba Amerịka kwara laa n'ihi ọgbaghara ha sunyere na mba Iran dị n'akụkụ ha.
content_1134	Ọ dị ka Arsenal ekuliela n'ụra ugbua
content_1134	Ha ji otu ọkpụ goolu merie Leeds mgbe ha zutere onwe ha n'agba nke atọ n'asọmpị Emirates FA Cup
content_1134	Ha ga-ezute Bournemouth n'agba ọzo n'Abia.
content_1134	Gee akụkọ n'ime otu nkeji ebe a
content_1135	Dịka nsogbu dị n'etiti Iran na mba US na-akawanye njọ, mba Britein adọla ndị ala ha chọrọ ibia Naịjirịa aka na nti ka ha mụrụ anya dịka azụ n'ihi ihe egwu maọbụ ọgbaghara nwereike ịdapụta.
content_1135	Ha gwara ha zere ebe a na-eme ngaghariwe maọbụ ebe e nwere igwe mmadụ.
content_1135	Ndị Nigeria bi USA a na-atụ ụjọ na agha nwereike ịda?
content_1135	Qasem Soleimani: Lee ihe ndị kpalitere agha Mbaụwa mbụ na nke abụọ
content_1135	Sadio Mane na Asisat Oshoala turu ugo CAF 2019
content_1135	Sadio Mane na-agbara otu Liverpool nakwa Senegal bọọlụ eritela nturugo dịka ọkaibe Confederation of African Football's (Caf) nke afọ 2019.
content_1135	Ọ piakasiri ndị dịka Mohammed Salah bụkwa onye otu Liverpool ibe ya nakwa Riyad Mahrez nke Manchester United were maburu ya bụ nturugo.
content_1135	World Cup 2018: Lee mmadụ ise riterela 'Golden Boot' n' Iko Mbaụwa ise
content_1135	Ihe niile a gbatara na Premier League na Sunday
content_1135	Mane dị afọ iri abụọ na asaa nyere ndị otu egwuregwu Liverpool aka mabanye na ọkwa Champions League nke 2018-2019 ma nyezuo goolu ruru iri atọ (30) n'asọmpị niile agbara n'izu gara aga.
content_1135	Ọ natara nturugo na mmemme ahụ nke e mere na Hurghada, Egypt mana ndị ya na ya zọrọ ya dịka Salah na Mahrez abịaghị mmemme ahụ.
content_1135	Nigeria agbaghị 'last' dịka Asisat Oshoala turu ugo ọkaibe Caf n'ogo ụmụnwaanyị.
content_1135	Ọ kwaturu Ajara Nchout bụ ọgba bọọlụ Kamerun nakwa Thembi Kgatlana nke South Afịrịka wee maburu ya bụ nturugo.
content_1135	Gere akụkọ ụwa na nkeji
content_1135	Ihe nkiri taa
content_1136	Ndị na-eme ngaghari iwe
content_1136	Ebe niile na Sọshal Midịa ka akụkọ agha na-etiti mba Amerịka na mba Iran.
content_1136	BBC jụrụ ndị Igbo bi na Amerịka etu ndụ ha sịrị dị kamgbe kepukepu magha bidoro dawa.
content_1136	Trump sị na Iran na-atụ 'asị ọcha' maka ndị CIA ha 'nwụchiri'
content_1136	Nwaada Betsy Njemanze gwara BBC na ndụ ka dịkwa etu ọdi bu na Amerịka na ọnweghị onye na akụja.
content_1136	Kama ọ kọwara na ọ bụ ndị ụmụ ha sọ na ndị agha mba Amerịka kaọ na eche uche.
content_1136	'Ọ bụ ndị ụmu ha so na ndị agha Amerịka ka uche na eche' Betsy Njemanze
content_1136	O kwukwara na otutu ụmụnwoke sitere na steeti ebe o bi bụ 'North Carolina' agawala mba Iraq ilu ọgụ.
content_1136	Nkea bidoro kamgbe egburu ochiagha ndị mba Iran bụ Qasem Soleimani.
content_1136	Ihe atụmatụ 'Impeachment' Trump pụtara
content_1136	Onye bụ Abu Bakr al-Baghdadi?
content_1136	N'otu aka ahụ ka Charlse Mbamara onye bị na obodo 'Atalanta' kwukwara na onye ọbụla na agara nke ya.
content_1136	Ọ kọwara na ndị mba Amerịka kwenyere na onweghị ihe ndị mba Iran ga-eme ga erute ha n'ihi na atụmatụ nchekwa ha siri ike.
content_1136	Ọ sị na kamgbe 9/11 ndị mba Amerịka ejighịzị nchekwa ha egwu egwu.
content_1137	Ụgụrụ
content_1137	Oge ọkọchị ọkachasị mgbe ụgụrụ dị bụ oge ụfọdụ nje na ọrịa dị iche iche na abụta ihe.
content_1137	Oge ụgụrụ na ebidokarị site n'ọnwa Nọvemba rụọ nke Machị.
content_1137	Gịnị ka ị ma maka ọrịa 'Pneumonia'?
content_1137	Ị ma na ọ bụghị oyi na-ebute Pneumonia?
content_1137	Ụgụrụ na-ebu oke uzuzu,oyi na ahụ ikpo nkụ.
content_1137	Otutu ndị mmadụ na-eji ụzọ di iche iche echekwa ọnwe ha mgbe ụgụrụ mana ụfọdụ ụzo ndịa ezighi ezi.
content_1137	Dọkinta na-ahu maka anụ ahụ na ahu ike bụ Chidinma Okafor kọwara etu ị ga-esi chekwa onwe gị n'oge ụgụrụ.
content_1137	Ihe na eso ụgụrụ abịa
content_1137	Chidinma Okafor kọwara na ụgụru bu oge ikuku na-ebu nje ọrịa dị iche iche efegharị.
content_1137	O kwukwara sị na 'ụgụrụ na-ebute kwa oyi na ahụ ịkpọ nkụ maka na ụgụrụ na amịkpo mmiri di n'anụ ahụ'.
content_1137	Gịnị ka ị ma maka ọrịa 'Pneumonia'?
content_1137	Ọrịa Lassa Fever emefuola mmadụ atọ n'Ebonyi
content_1137	Ahụ ịkpọ nkụ a na emezi ka obere ihe bute ọnya n'ahụ.
content_1137	Kedu ọrịa na-eso ụgụrụ?
content_1137	Ụfodụ nje dịka Diahorrea anaghị adịkarị oge ụgụrụ.
content_1137	Nje na ebute ụkwara nta
content_1137	Ya bu na ọrịa a na-ebute na mmiri anaghị adịkarị.
content_1137	Kama ọrịa dịka ụkwara nta (tuberclosis) na enye nsogbu oge ụgụrụ.
content_1137	Etu ị ga-esi chekwa onwe gị n'oge ụgụrụ.
content_1137	Ụlọ obibi ọbụla kwesiri inwe ebe ikuku si apụ na ebe ikuku si abata (Cross ventilation).
content_1137	Oge ụgụrụ ọ dị mkpa ka ikuku na abata ma na-apụ maka nchekwa ahuike
content_1137	Nke a ga-egbochi ọrịa dịka ụkwara nta ịwakpo ndi bi ebe ahu.
content_1137	Ọ dị mma ịṅụ mmrir oge ụgụrụ ma na aṅụ ya ọfụma.
content_1137	Ịnụ mmiri na-adị mkpa oge ụgụrụ
content_1137	Nkea bụ maka na ikuku ụgụrụ na amịkpọcha mmiri dị na-ahu mmadụ
content_1137	Ude nke na eme ka mmiri dị n'anụ ahu mmadu na adị mma (Moisturizer)
content_1137	Mmanụ a na-ete n'ahụ dị nma ichekwa ahụ oge ụgụrụ
content_1137	Ude mmanụ dị na ya na enyere kwa ezigbo aka n'ihi na mmanụ dịka nrị anu ahụ.
content_1137	Mkpụrụ osisi na akwụkwọ nrị na-enyere aka ọge ụgụrụ.
content_1137	Nri dịka kukumba na-adị mma n'oge ụgụrụ
content_1137	Ụmụ ihe dịka agwa, osikapa na adị kwa mma oge ụgụrụ
content_1137	Mkpụrụ akwụkwọ nrị dịka Kukumba na adị mma oge ụgụrụ.
content_1137	Etu ị ga-esi echekwa onwe gị n'ọkọchị
content_1137	Mkpụrụosisi ndị ị ga-eji tụọ ndụ gị mmanụ n'ọkọchị
content_1137	Akupe igwe na enyerekwa aka ibusasi nje oge ọkọchi.
content_1137	Igwe ntụoyi na-akpọnwụ kwa ahụ mgbe oge ụgụrụ.
content_1137	Ekwesiri ikpuchi ụmụaka ahụ oge ụgụrụ
content_1137	Ndị nwere ụmụaka ka-ekpuchi ha ahụ ọfụma maka oyi ma ọ bụ nje ndị a.
content_1138	Rochas na Ihedioha
content_1138	Maazi Aic Akwarandu bụ onye enyemaka Ihedioha n'ihe banyere ọba mgbasaozi ọhụrụ ekwuola na gọọmentị ihedioha etinyebeghi ọnụ n'ebubo kọmiti nyocha boro Rochas Okorocha.
content_1138	Maazị Akwarandu sị na ọ bụ akwụkwọ nchoputa ka ya bụ kọmiti wetere.
content_1138	"Ọ bụ gọọmentị gụcha nchopụta ha o were kpebie ihe ọ ga-eme maka ya site na-iwepụta akwụkwọ Bekee kpọrọ "White Paper".
content_1138	Cheta na ngalaba nyocha gọvanọ Imo bụ Emeka Ihedioha hibere inyocha nrụrụaka ego n'ụlọ ọrụ akpọrọ "Imo State Oil Producing Area Development Commission" (ISOPADEC) boro Rochas Okorocha ebubo nrụrụka ijeri Naịra isii na ọma.
content_1138	Mana, ọnụ na-ekwuru Okorocha bụ Sam Onwuemedo si na ọ bụ enweghị ọru tinyere gọọmentị Imo n'ụzọ nnyocha a.
content_1138	Onwuemedo sị: "O nweghị ihe ọzọ ọ (Ihedioha) na-eme na-abụghị ịlụsa Sịnetọ Rochas Okorocha na ezinaụlọ ya ọgụ. Nke a bụ makana ọ maghị etu esi achi ọchịchị."
content_1138	Ihedioha na Okorocha a na-ama aka n'Imo?
content_1138	Abụ m APC, APC bụ m - Okorocha
content_1138	Akụkọ dị mkpa taa: Nwosu ga-bụrịrị gọvanọ - Okorocha
content_1138	"Ya mere chi bụọ Okorocha, chi ejie Okorocha. E hiwela Kọmịtị ruru iri abụọ na atọ. Ihe ndi Kọmịtị ndi a ma bu Okorocha, Okorocha, Okorocha."
content_1138	"Gọọmentị Imo edela mkpesa nye EFCC, dee nye ICPC, ma nọkwara n'ime ya na ehibe kọmịti."
content_1138	Maazi Akwarandu gwara BBC Igbo na ọ bụghị eziokwu na onyeisi ya na-achụgharị Okorocha.
content_1138	Ọ sị: "Ọ bụghị ebubo ka eboro Okorocha. Ọ bụ ihe dị na-akwụkwọ nchọpụta ngalaba nyocha. Ọ ka bụ akwụkwọ nchọpụta enyere Gọọmentị, o nwebeghị ihe gọọmentị kwuru maka ya."
content_1138	"Gọvanọ enweghi agha ọ na-ebuso Okorocha makana ihe agba n'aka adịghị enyo ya enyo. Kọmiti a so n'ime ndị nke Ihedioha hibere ka ọ banyere n'ọchịchị."
content_1138	"E nwere nke na-enyocha ọkpuru ọchịchi ime obodo, nwee ndị nke na-enyocha ngalaba dị iche iche.
content_1138	"Onye mecha nke ya, o wete ya. Onweghi onye Gọvano Ihedioha na-ata amụsụ."
content_1138	Ọ gakwara n'ihu kwuo na Gọvanọ Ihedioha na-agwa ndị nọ n'ọkwa ugbua na nnyocha na-egosi na ha rituo n'ọkwa, ndi ọzọ enyochakwa ha.
content_1138	Onwemedo na onwe ya gara n'ihu kwuo na ya bụru na Okorocha were ego, ha gosi ebe o bu ya gawa.
content_1138	Ọ sị: "Cheta oge ha bịara ọhụru ha sị na Okorocha buru ijeri Naịra iri ise ma maburu ụgbọala ruru 67 kemgbe ahụ o nwebeghi ihe ha kwuru maka ya."
content_1138	Ọ sị ka ajụọ gọọmentị Imo ebe etinyere ego ha sị na Okorocha buru na ISOPADEC.
content_1138	"Kpọọnụ aha ebe e buru ego gawa na ndị Naịjirịa nụ ma maa ikpe."
content_1138	BBC Igbo juburu Rochas Okorocha n'onwe ya ihe o chere maka nnyocha gọọmentị Ihedioha na-enyocha ya na mkparịtaụka e mere n'ọnwa Ọktọba nke 2019.
content_1138	Lee ihe o kwuru:
content_1139	Onyeisi ngalaba na-ahu maka nka na ọmenala
content_1139	Okaikpe nke ụlọikpe ukwu na Abuja bụ Jude Okeke enyela iwu ka e tinye Olusegun Runsewe, onyeisi ngalaba na ahụ maka nka na omenala bụ National Council for Arts and Culture (NCAC) na Bekee na mkpọrọ.
content_1139	Nke a mere dịka ndị ụloọrụ Ummakalif Limited gbara ya akwụkwọ maka ịnupụ isi na iwu ụloikpe nyere na mbụ.
content_1139	Ihe butere ya bụ mmeche e mechiri "Art Village' n' Abuja.
content_1139	Ụlọọrụ Ummakalif kwuru na mmechi obodo ahu abụghị ihe dị na akwụkwo nkwekọrịta ọrụ ha na ngalaba ahụ nwere.
content_1139	Ọ bụ na ụbọchi nke iri abụọ na otu nke 2019  ka ndị ụlọọrụ Ummakalif gbara Runsewe akwụkwọ ma sị ka ụlo ikpe kpọchie ya maka ịnụpu isi na iwu ụloikpe nyere na ụbọchi iri na ise nke ọnwa Disemba 2017 ka a hapụ imetu ihe ọbụla aka na ya ogbe nka.
content_1139	Ulọọrụ Ummakalif gbakwara Minista Abuja, ngalaba 'Federal Capital Development Authority na Minista na-ahụ maka Omenala na njem nlegharị anya.
content_1139	Iwu ọhurụ apụtala maka mgbasaozi
content_1139	Minista na-ahụ maka mgbasaozi  bụ Lai Mohammed enyela iwu ọhụrụ na ụlọ mgbasaozi niile dị na Naịjirịa ga-enweriri akụkọ si Naịjirịa na pasentị iri asaa.
content_1139	Iwu ọhụrụ ahụ machikwara ụlọọrụ mgbasaozi iji egwu ọbụla eme ihe n'akwụghị ndị nwe ya ụgwọ.
content_1139	Ashley Young agbajọọla Manchester United
content_1139	Ashley Young agbajọọla ndọtị Manchester United chọrọ ịdọtị ikike ọrụ ya n'aka ha dịka otu Intermilan na-achụsị ya ike.
content_1139	Young gbara afọ iri atọ na anọ bụ onye ndu otu Manchester United ga-esonye Inter Milan ma oge ya bịa na njedebe n'ọnwa ole na ole na-abịa.
content_1139	Azọpụtala ụmụaka iri abụọ nọ 'Orphanage' uweojii sị enweghi akwụkwọ na Kaduna na Kano
content_1139	Ndị uweojii na Naịjirịa azọpụtala ụmụaka iri abụọ na asaa na ebe eji ha n'ụzọ ezighiezi na steeti Kanu na Kaduna
content_1139	Ọnụ na-ekwuru ndị uweojii na Kano bụ Abdullahi Haruna gwara BBC na gọọmentị enyeghi ndị nwe ụlọ ndị enweghi nne na nna a ikike ịrụ ọru.
content_1139	Ụmụaka ndị a dị afọ atọ ruo iri na abụọ.
content_1139	Maazị Haruna sị: "Nwoke a nọ na arụ ọrụ a ọtụtụ afọ na-ejighi ikike gọọmentị. Nke a migidere iwu."
content_1139	"Anyị zọpụtala ụmụaka iri an itoolu na ụlọ nchekwa Du Merci dị na Kano na asato na ogige ha di na Kaduna nke wetere ya ụmụaka 27."
content_1139	NUC egburiela agụmakwụkwọ 'Mass Communication'
content_1139	Ngalaba na-ahụ maka mahadum bụ Nigerian Universities Commision egburiela atumatu ịgụ maka mgbasaozi Bekee kpọrọ Mass Communication ụzọ asaa.
content_1139	NUC si na nke a bụ ime ka atụmatụ ahụ kwụrụ chịm n'ụwa ọhụrụ a nọ na ya.
content_1139	N'ofesi,
content_1139	Obi Ezewannyị Briten agbarụọla ihu maka atụmatụ Nwaeze Harry na nwunye ya Meghan nwere.
content_1139	N'ozi ha wepụtara, ọnụ ndị na-ekwuruu Ezenwanyị Eliza sị na Harrry na Meghan agwaghị ha na ha chọrọ ịpụ n'ọgbọ
content_1139	N'egwuregwu
content_1139	merụru ahụ n'aka
content_1139	Ọgba bọọlụ Kelechi Iheanacho na-ewu na Twitter.
content_1139	Nke a nụ maka kpọcha kpọcha goolu o nyere iji nyere otu Leicester iji gbaa nhatanta n'asọmpị ha na Aston Villa ụnyaahụ
content_1139	Ngalaba aka na-achí imo steeti bụ Emeka Ihodeioha hibere iji nyocha ikuku kuru n'ụlọ ọrụ akpọrọ "Imo State Oil Producing Area Development Commission" (ISOPADEC) eboola Sineto Rochas Okorocha ebubo nrụrụaka.
content_1139	Romanus Ezeogu bụ onyeisi ngalaba ahụ sị aka Okorocha dị na ijiri naịra isi na ọma a na-achọ achọ.
content_1139	Nyocha ngalaba a bụ site ọnwa Mee 2011 ruo Mee 2019.
content_1139	Ihe ha tinyere anya bu nrụrụaka metụtara ijeri naira isii n'ọma.
content_1139	Ha sị na Okorocha wepuru ego ISOPADEC n'ụzọ n'ezighiezi.
content_1139	Ndị oyi egwu egbuola ọtụtu ndị agha na Borno
content_1139	Ndị agha ahụ si Damaturu na-aga Maiduguri mgbe ha zutere ọnwụ ha
content_1139	Mbada ọgụ dara n'etiti ndị agha Naịjirịa na ndị oyi egwu n'obodo Monguno dị na Borno steeti ataala isi ndị agha ruru iri abuo na ndị nkiti atọ.
content_1139	Dịka ụlọntaakukọ Reuters and AFP jiri kwuo anya hụru ya bụ ọgụ sị na ndị omekome a ji ụgbọala ndị agha nwete ohere ịbanye n'ime Monguno ma malite ịkwa mgbọ.
content_1139	N'ofesi,
content_1139	Nwa eze Harrry na Nwunye ya bụ Meghan ekwuola na ha aghaịzị esonyesịa n'emume ndị be Ezenwaanyị Briten na-eme.
content_1139	Harry na Meghan sị na ha ga-agba mbọ etu ha ga-eji kpatawa akụnaụba nke ha.
content_1139	N'Egwuregwu,
content_1139	Wilfred Ndidi bidoro ịgbara Super Eagles n'afọ 2015
content_1139	Ọgba bọọlụ Wilfred Ndidi nwereike wụsa ọwa nwamgbenta iji nweta ohere iji nyaa mmerụ ahụ onwetere dịka Leicester na akwado asọmpị
content_1139	A na-ele anya na ọ ga alaghachite n'ọnwa Febụwarị.
content_1139	Gee akụkọ ụwa n'otu nkeji ebe a
content_1140	Harry na Meghan lụrụ onwe ha n'afọ 2018
content_1140	Harry na Meghan lụrụ onwe ha n'afọ 2018
content_1140	Obi adịghị ezinaụlọ Ezenwaanyị mba Briten bụ Elizabeth mma na nwanwa ya bụ Harry na nwunye ya bụ Meghan kwupụtara na ha ga anọrọ onwe ha, chụwa ego nke ha.
content_1140	Ụbọchị Wenezde, Harry na Meghan kwuru na ha achọghịzịkwa ịbụ ndị welitere isi n'ezinaụlọ eze, na ha chọrọ ịgawa Kanada nakwa Amerịka ịchụ akara aka ha.
content_1140	Lee ihe mere n'agbamakwụkwọ Harry na Meghan Markle
content_1140	Ihe ndị mmadụ kwuru maka agbamakwụkwọ Harry and Meghan
content_1140	Nke a na-abịa ọnwa ole na ole ha tụchara arịrị maka agwa ọjọọ ndị ụlọọrụ akụkọ na-akpaso nwunye bụ Megan.
content_1140	Okwa ha mara maka ịchụwa ego nke ha butere okwu ebe ka ego ha na-eribu si? Ego ole ka ha na-enwetabu?
content_1140	Di na nwunye a gbara ama na pasent 95 ego nnweta ha si n'aka Ọkparaeze Charles, nna Harry.
content_1140	Meghan na Harry bụ nnu na mmanụ
content_1140	Ọ na-akwụ ha ụgwọ ọrụ ọha ha na-arụ dịka 'Duke' na 'Duchess' nke Sussex nakwa ego igbo mkpa ezinaụlọ ha.
content_1140	Akụkọ kachasị n'ụtụtụ a : Harry na Lọọlọ Meghan ekelela ụwa
content_1140	Ọ bụ nwa nwoke!
content_1140	Harry na Meghan eritela ike karịrị nde paụnds ise(#5m) nke pụtara ijeri naira abụọ na ụma(N2,355,000,000) bido n'afọ 2018 a lụtara Meghan were rue 2019.
content_1140	Ego bụ ego si n'ụlọ na ihe na-amịta ego nke Charles si na ya nweta ihe ruru £21.6m.
content_1140	Ha na-enwetakwa pasent ise ego site na 'Sovereign Grant' bụ ego obi eze na-eketa.
content_1140	Harry na Meghan eketakwara ego ruru £13m bụ ego nne Harry bụ Diana hapụrụ.
content_1140	Diana dịka ya na ụmụ ya Harry na William zụkọtara o ge ha gara Toronto n'afọ 1991
content_1140	Harry ketakwara ego na ekpe nnenne  bụ nne mụrụ Ezenwaanyị Elizabeth hapụrụ.
content_1140	N'onwe ya, Meghan na-erite ego ruru £38,300  site n'ihe nkiri o sonyere na ya, ejiji nakwa ide ihe na intanet.
content_1140	Iwu ji ezinaụlọ Ezenwaanyị Briten enyeghị onye ọbụla bụ onye ezinaụlọ ahụ ohere ịrụ ọrụ ọzọ iji kpata ego.
content_1140	Ọkwa ndị ezinaụlọ Ezenwaanyị Elizabeth na etu ha si nọrọ nso n'oche Eze Briten
content_1140	Ugbua ha chọrọ ịchụwa nke ha, a na-eche na ha ga-ebido nwetawa ego site na ide akwụkwọ.
content_1140	Ha gbaburu ama na ha chọrọ ibido ụlọrụ na-enyere ndị mmadụ aka.
content_1140	Ha nwekwara ihe ndị ha tinyere aha 'Royal Sussex' ha na-ere dịka mkpọ eji etinye mkpịsị odee, ihe egwuregwu nakwa ọzụzụ banyere agụmakwụkwọ.
content_1140	Akụkọ ndị ọzọ ga-amasị gị:
content_1140	Ụmụafọ Igbo iri bụ 'entrepreneur' kajara akaja
content_1140	Slay Queen: Gịnị ka ọ pụtara?
content_1140	Ihe ndị a ga-adị ndị a mụrụ bido n’afọ 2000 ka ‘film’
content_1141	Mwakpo e mere n'ime obodo Kulben dị na Platu steeti ataala isi mmadụ iri na abụọ ma merụọ otu ọzọ ezigbote ahụ.
content_1141	Ndị uweojii sị ọ bụ n'ehihe Wenesde ka ndi oji egbe wabatara na ya bụ obodo ma malite kwawa mgbọ.
content_1141	Onyeisila Muhammadu Buhari katọrọ mwakpo ma sị na a ga-achọpụ ndi kpara mkpa mkpa a.
content_1141	NLC sị ndị Gọvanọ akwụbeghị ọgwọ ọnwa opekatempe sonye ọsịsọ
content_1141	Ndị ọrụ NLC
content_1141	Otu ndị ọrụ akpọrọ Nigerian Labour Congress enyela aka na-achị steeti dị iche iche na Naịjirịa ruo ngụcha ọnwa Janụwarị 2020 ịsonye qụọ ọgwọ ọnwa opekatampe ha na gọọmentị kwekọrịtala n'afọ 2019.
content_1141	Ha sị na ọ bụ sọsọ steeti isii malitere ịkwụ ụgwọ ọnwa opekatampe a.
content_1141	N'Ofesi,
content_1141	Meghan na Harry
content_1141	Meghan bụ onye nwere ọbara isi ojii mbụ a na-alụbata n'ụlọ eze ndị Briten n'ime ihe ruru afọ 100
content_1141	Nwunye nwa eze Harry bụ Meghan ahapụla mba Briten gawa Canada dịka ya na di ya kwuru na ha na-awụsa ọwa n'iso n'ihe ndị be Ezenwanyị Eliza na-eme.
content_1141	Ezenwaanyị Eliza na onwe ya ekwuola site n'ọnụ ndi na-ekwuru ya na a na-achọ usoro nhazi ọnọdụ mmadụ abụọ a.
content_1141	N'Egwuregwu,
content_1141	Ndi Rangers na-enwe anụrị mgbe a nyere goolu
content_1141	Rangers buru iko NPFL n'afọ 2016
content_1141	Ọ ga-akpọtụ akpọtụ n'Enugwu ụbọchị Sonde oge Rangers na otu egwuregwu Nouadhibou nke Mureshus ga-ezute onwe ha na ama egwuregwu Nnamdi Azikiwe
content_1141	Asọmpị a bụ nzute nke abụọ otu abụọ n'iko CAF nke ọkpọ a .
content_1141	Ndị ntọrị atọrọla Seminarian anọ na Kaduna
content_1141	Ndị ụkọchukwu Katolik
content_1141	Ndi uweojii na Kaduna si ndị ntọrị yi uwe ndi agha tọọrọ ụmụakwụkwọ anọ n'ụlọakwụkwọ akpọrọ Good Shepard Major Seminary dị n'ụzọ Abuja.
content_1141	Ndị uweojii sị na ha na-achụ ndị kpara ike n'ike iji zọpụtata ụmụakwụkwọ a.
content_1141	Ndị omekome egbuola ndị agha Niger
content_1141	Ndị agha Niger egburu na ọnwa December 2019
content_1141	Ndị omekome a na-eche na ha na Alqeada nwere mmekọ egbuola ndị agha iri abụọ na ise na oke ala mba Niger na Mali.
content_1141	Isi mmadụ iri isi na ato n'ime ndị bịara ọgụ a nakwara mụọ na ya bụ mkpa mkpa kpara ụnyaahụ
content_1141	N'Ofesi,
content_1141	Mba Amerịka na Canada na-ebo mba Iran ebubo na ọ bụ ha ji ogbunigwe elu gbatuo ụgbọelu mba Ukraine si ọdọ ụgbọelu ha fepu.
content_1141	Ha sị na ọ bụ na-amaghi ama ka Iran jiri mee ihe mana Iran na-ago si na ha ka na-eme nyocha ihe kpatara ya bụ ụgbọelu jiri daa
content_1141	N'Egwuregwu,
content_1141	Real Madrid and Atletico Madrid ga-ezute onwe ha na mgbacha iko akpọrọ Spanish Super Cup ga-esu ụbọchị Sunday.
content_1141	Atletico jị ọkpọ gọọlụ atọ asatara abụọ merie Barcelona ụnyaahụ  ji tozuo
content_1142	Chukwuemeka Ike
content_1142	Akụkọ na-eru anyị ntị bụ na Chukwuemeka Ike anwụọla.
content_1142	Ọ nwụrụ dịka ọ gbara afọ iri asatọ na asatọ n'ụlọọgwụ Nnamdi Azikiwe nke dị na Nnewi.
content_1142	APC akwala arịrị n'ọnwụ Sịnetọ Uwajumogu
content_1142	Ebubatala ozu Ekwueme
content_1142	Otu onye ma maka ọnwụ Igwe Ike sị na "ọ nwụrụ n'ụbọchị asatọ nke ọnwa Jenụwarị dịka ọ rịara ọrịa obele oge."
content_1142	Ọ sị na dịka ọ bụ Eze, akpọbeghị okwu ọnwụ ya aha kpọm kwem.
content_1142	Chukwuemeka Ike bụ Igwe na-achị Ndikelionwu dị n'okpuruọchịchị Orumba North n'Anambara steeti.
content_1142	Akwụkwọ e ji mara ya bụ Bottled Leopard nakwa ndị ọzọ.
content_1142	Ihe ise ị maghị maka Chukwuemeka Ike
content_1142	- Ọ mụtara nanị otu nwa aha ya bụ Osita Ike mana ọ nwụọla.
content_1142	- Ọ lụrụ onye Yoruba bụ Ọkammụta Adebimpe Ike.
content_1142	- Ọ bụ Eze Ndikelionwu dị n'Anambra steeti dịka nna mụrụ ya siri bụ
content_1142	- Ọ bụ ya mere ka a na-akpọ ị ghọ aghụghgọ n'ule "Expo" site n'akwụkwọ o dere maka ya a kpọrọ "Expo 77"
content_1142	Ndị mmadụ na-akwanyere ya ugwu ikpeazụ
content_1142	Onye zọrọ ọkwa onyeisiala n'okpuru PDP bụ Atiku Abubakar si ka mkpụrụ obi ya laa na ndokwa
content_1142	Uzochukwu Nkamuke kwuru etu na ọnwụ Igwe Ike wutere ya
content_1142	Michael Chiedoziem kwuru na ọ bụ odogwu n'odeeakwụkwọ
content_1142	Chioma kwuru na akwụkwọ ya Bottled Leopard bụ akwụkwọ kachasị masị ya
content_1142	Akụkọ ga-amasị gị
content_1142	Ụmụakwụkwọ chọrọ ide JAMB awakpoola ụlọọrụ NIMC n'Enugwu,Legọs
content_1142	Ugboro asatọ a gbaturu ụgbọelu
content_1143	Ọgbọ Okporoko
content_1143	Ahịa okporoko abụghịkwa ahịa ndị ogbenye na-azụ maka na e ji nnukwu ego azụ ya.
content_1143	Agha Biafra wetara nnukwu ihe mgbu, agụụ na ọnwụ nye ọtụtụ ndị Igbo.
content_1143	Mana ọ bụghịkwa naanị ihe ọghọm ka ya bụ agha wetara.
content_1143	Otu ihe bara uru mmadụ nwere ike ikwu n'ọgụ Biafra wetara bụ azụ okporoko.
content_1143	Joseph Achuzia, Dike Biafra alaala
content_1143	Okporoko bụ nnukwu ihe oriri n'ala Igbo nakwa na Naịjirịa niile.
content_1143	N'ezie, okporoko abụghị ụdịrị azụ ị ga-ahụ n'ite ofe nwa ogbenye.
content_1143	Kedụ ka okporoko si bata ala anyị:
content_1143	Mba Norway bụ ndị e ji azụ okporoko mara
content_1143	Mba Norway bụ mba e ji ịkụpụta azụ okporoko wee mara.
content_1143	Tupu obodo ahụ achọpụta mmanụ agbidi nakwa ikuku gaasị na be ha, okporoko bụ ihe ha jiri biri.
content_1143	Taa, okporoko bụ ihe nke abụọ kacha enye Norway ego.
content_1143	Naịjirịa bụkwa mba kacha atụbata okporoko n'ụwa niile.
content_1143	Isi okporoko
content_1143	Frank Jensen, onye ọkachamara maka akụkọ ihe mere mgbe gboo (History) gwara BBC na ọ bụ n'oge agha Biafra ka okporoko batara Naịjirịa.
content_1143	Mgbe a na-alụ agha na Naịjirịa, oke aguu na ọrịa gburu ọtụtụ ụmụaka na ndị okenye Biafra.
content_1143	Otu dị icheiche nakwa ụlọụka di icheiche malitere izite nri na ihe ndị ọzọ iji nyere ndị Igbo aka.
content_1143	Ebe a na-ere okporoko n'ahịa Oyingbo dị na Legọs
content_1143	Jensen kwuru na "ọ bụ azụ okporoko ka Norway zitere."
content_1143	"Ọ naghị emebi ngwa ngwa. O juputakwara n'ihe na-edozi ahụ."
content_1143	N'otu aka ahụ, Edwin Mofefe gwara BBC na ọ bụ okporoko zọrọ ha ndụ oge ọrịa kwashịọkọ na-anyụ ndị mmadụ ịkpakwụ.
content_1143	Mofefe dị naanị afọ ise oge agha Biafra malitere.
content_1143	O kwuru sị: "Naanị azụ okporoko bụ ihe anyị nwere iji buso agụụ agha."
content_1143	"Ọ bụ ya ka anyị ji mere ọgwụ."
content_1143	Oge agha bere, Mofefe kwuru na ya ekweghị eri okporoko ọzọ n'ihi na o na-echetara ya ahụhụ ha gabigara oge agha.
content_1143	Mana ugbua, okporoko abụrụla ngwa nri e ji mara ndị Igbo.
content_1143	Akụkọ ndị ọzọ ga-amasị gị:
content_1143	Ikpe ntuliaka Imo steeti amalitela na 'Supreme Court'
content_1143	Ihe ndị dị mkpa maka 'Finance Bill' Buhari binyere aka na ya
content_1143	Ọkụ gbara na Nnewi erughi ahịa mgbụka - Ndị na-agbanyu ọkụ
content_1143	Ihe nkiri ga-amasị gị:
content_1144	Colonel Emeka Ojukwu
content_1144	O meela afọ itoolu Ọchịagha Chukwuemeka Odumegwu Ojukwu, sorola ndị nnanna laa n'ọnwa Novemba afọ 2011(1933-2011), mana ude ya ka na-ede na mba niile.
content_1144	Ọtụtụ mmadụ, ọkachasị ụmụ Igbo ka kpụ dike a duru Ọwụwa Anyanwụ Naijiria n'Agha Biafra n'onụ ọbụladị ugbua okwu nnwereonwe Biafra nwuuru ọkụ ọzọ.
content_1144	Nna Odumegwu Ojukwu kpara akụ eriwe agwụ agwụ
content_1144	Odumegwu Ojukwu gaara ịgba afọ 86 taa
content_1144	Biafra 50 years after: O meela afọ 50 a lụrụ agha Biafra, mana ihe kpatara ya ka na-eme
content_1144	Nke a bụ n'ihi na bido oge ọ bụụrụ onye ndu Biafra rue ugbua, ha ahụbeghị onye ndu ọdịmma Ndigbo churu ụra ka ya.
content_1144	Ọtụtụ ndị okenye Igbo dịka Elliot Uko na-ekwu na ụdị akụ agwụ agwụ nna Ojukwu kpara zuuru ya ịgba ndị Igbo nkiti, nọọrọ onwe ya oge nsogbu butere Agha Biafra dakwasara ha.
content_1144	Mana o tinyere isi ya buru ya.
content_1144	Gee ihe Elliot Uko kwuru mere Igbo ji hụ Ojukwu n'anya karịa:
content_1144	Agha Biafra furu Ojukwu ihe nile o nwere; oge ya, ọgụgụisi nakwa ego nna ya.
content_1144	Emeka bụ nwa a mụrụ n'obi ọgaranya n'abalị anọ nke ọnwa Novemba afọ 1933 n'Ugwu Awusa n'ebe a kpọrọ Zungeru dị na Niger steeti.
content_1144	Nna ya, Louis Odumegwu Ojukwu, onye Umudim, Nnewi, Anambara steeti bụ nnukwu ọgaranya ka ibe ya n'Afrịka.
content_1144	Ọgbaaghara na-ada n'ụlọ Ojukwu
content_1144	Debe Odumegwu Ojukwu: Ihe ị kwesịrị ịma banyere ya
content_1144	Etu azụ okporoko si bata Naịjirịa n'ihi agha Bịafra
content_1144	O nwere ụlọọrụ njem ụgbọala ma bụrụkwa onyeisi mbụ nke 'Nigeria Stock Market.'
content_1144	Louis agụghị oke akwụkwọ mana o zigara nwa ya bụ Emeka ụlọakwụkwọ ọkaibe na Naijiria nakwa mba ofesi.
content_1144	Emeka gụrụ akwụkwọ na 'King's College' na Legọs nakwa na , Lincoln College na mahadum Oxford na mba Briten.
content_1144	Ojukwu si azụ ụlọ banye ọrụ amị n'afọ 1957 n'ihi na nna ya akwadoghị ya. Oge ahụ, ọtụtụ na-ahụta ọrụ amị dịka ọrụ ndị enweghị nke ha dị mma ya.
content_1144	Ndiagha zigara ya ọzụzụ na England nakwa Ghana, ma bulie ya n'okwa ka ọ lọghachiri na Naijiria n'afọ 1958.
content_1144	A tụgara ya Kaduna, e mecha mee ya onyeisi ndị agha na Kano.
content_1144	Ọ bụ ka ọ nọ n'Ugwu Awusa arụ ọrụ soja ka Kaduna Nzeogwu, Emmanuel Ifejuna na Adewale Ademoyega na ndị ọzọ kpara nkata ịkwatu gọọmentị  n'ike n'abalị iri na ise ọnwa January afọ 1966.
content_1144	Ojukwu so na ndị mere na mbọ Nzeọgwụ na ndị otu ya gbara nyụrụ ọkụ pịị n'Ugwu Awụsa n'ihi okwukwe o nweburu na ịdịkọnotu Naịjirịa.
content_1144	Agụiyi Ironsi dịka onye kachasị nwe ọkwa na ndịagha Naijiria weere ọkwa onyeisiala mana ka onwa isii gachara, Murtala Muhammed chuturu ọchịchị ya n'ike.
content_1144	E gburu ọtụtụ ndị Agha Igbo welitere isi ma site na ya banye n'ọgbụgbụ ndị Igbo nkịtị n'Ugwu Naijria nke mere ka ọtụtụ ụmụ Igbo gbaa ọsọ ndụ gbalata ala Igbo.
content_1144	Ọ bụ dịka ogbugbu nakwa mgbagbu ndị Igbo riri elu karịa na-enweghị mbọ gọọmenti gbara ibelata ya ka Ojukwu dịka gọvanọ na-achị "Eastern Nigeria" kwuru ka ndị mpaghara ọbụla chịwa onwe ha.
content_1144	Nke a mere ka e nwee ọgbakọ ebe ndị isi Afrịka zukọrọ wee tinye ya bu okwu ọnụ.
content_1144	Odumegwu Ojukwu na-agwa ndị omeiwu Biafra okwu Julaị 16 1967
content_1144	Ọgbakọ bụ n'obodo Aburi nke dị na Gana ka a nọ nwee ya, wee wepụta nkwekọrịta a kpọrọ 'Aburi Accord' nke onye ọbụla n'ọgbakọ ahụ binyere aka na ya.
content_1144	Mana ka ọgbakọ ahụ gachara, Yakubu Gowọn dịka Onyeisiala Naịjirịa n'oge ahụ, jụwapụrụ isi na ihe o kwetara n'Aburi' ma bido agha megịde ndị mpaghara Ọwụwa-Anyanwụ.
content_1144	Ọ bụ n'abalị isii nke ọnwa Julai afọ 1967 ka Naịjirịa gbapụrụ ọnụ egbe mbụ bidoro agha Biafra n'obodo Gakem dị na Krọs Rivas steeti sokwa n' "Eastern Region.' oge ahụ.
content_1144	N'ọnụ Ojukwu, ihe o jiri gaa agha bụ " Iji gbaa mbọ hụ na a napụtara ndị Biafra n'atụmatụ ndị chọrọ ịkpochapụ ha."
content_1144	Yakubu Gowon bụ onyeisiala NAijiria oge a lụrụ Agha Biafra
content_1144	Agha Biafra nakwa agụụ so ya tara isi ụmụ Igbo karịrị nde atọ.
content_1144	Mana ihe kachasị tụọ mbaụwa n'anya bụ na ndị Igbo site na ntuziaka Ojukwu gbara aka ngwaọgụ lụọ agha ahụ dịka dịmkpa rụọ afọ abụọ na ụma!
content_1144	Kama ịda mba, ha jiri nka na agịrị isi rụpụta ọtụtụ ihe nyeere ha aka dịka ọgbunigwe, igwe na-esi mmanụ agbidị nakwa ihe ịtụnanya ndị ọzọ.
content_1144	Ka agha na-achọ ibi, Ojukwu nyefere Philip Effiong ọkwa onyeisi Agha Biafra ma gbaa ọsọ ndụ gaa Ivory Coast.
content_1144	Ezinaụlọ ya:
content_1144	Alum di na nwunye Emeka Ojukwu na Bianca gbara akaebe na ihunanya amaghị okenye maọbụ agadi
content_1144	Ojukwu bụ mmadụ ọha ma bụrụkwa onye ejighị obibi ezinaụlọ egwu egwu.
content_1144	Ọ lụrụ Bianca Onoh, nwa Christian Onoh, onye bubu Gọvanọ Anambara steeti ochie, ha mụrụ ụmụ atọ.
content_1144	Bianca, bụbụ onye nwetara nzere Agboghọ kachasị mma mma na Naijiria tupu ọ lụọ Ojukwu
content_1144	Mana tupu ọ lụọ Bianca, Ojukwu luburu Njideka, onye ya na ya zutere oge ọ na-agụ akwụkwọ n'ala Bekee.
content_1144	Ụmụ ndị ọzọ Ojukwu mụrụ gụnyere Debe(ọ lala mụọ) na Emeka Ojukwu nke obere, Ebere na Okigbo.
content_1144	Ụwa mgbede ya
content_1144	Ojukwu mechara lọghachi Naijiria oge ọchịchị Shehu Shagari ma soro zọọ ọkwa ọchịchị n'otu NPN n'afọ 1983.
content_1144	A tụnyere ya na ndị nọ n'ọchịchị oge ahụ na mkpọrọ oge Muhammadu Buhari weghara ọchịchị dịka onye agha.
content_1144	E  mecha tọghapụ ya n'ihi na ha atụtaghị ya aja n'ahụ.
content_1144	N'ọnwụ, gọọmenti Goodluck Jonathan nyere Ojukwu nkwanye ukwu pụrụ iche dịka onyeisi agha
content_1144	Ọ bụ ihunanya mere Igbo ji nye Ojukwu echichi 'Ikemba' nakwa 'Dikedịọra mma.'
content_1144	Ka ọ nwụrụ n'ọnwa Novermba afọ 2011, o mere ọtụtụ ndị Igbo anyammiri dịka ha na-atụ arịrị na "enyi Biafra alaala."
content_1144	Iji tie ndị mmadụ aka n'obi, Gọọmenti Naijiria n'oge Goodluck Jonathan kwanyeere Ojukwu ugwu zuru oke dịka onyeisi agha.
content_1144	Akụkọ ndị ga-amasị gị:
content_1144	Ihe ndị mmadụ na-ekwu maka mwepụ Emeka Ihedioha
content_1144	Etu azụ okporoko si bata Naịjirịa n'ihi agha Bịafra
content_1144	Amụma Mbaka emezuela, Hope Uzodinma emeriela dịka Gọvanọ Imo steeti
content_1145	Ichie Nduka Eyah
content_1145	Ichie Nduka Eya kwuru nke a na mkparịtaụka nke BBC Igbo kpokọbara maka ncheta afọ 50 kemgbe agha Biafra biri.
content_1145	O kwuru na ọ bụghị tigbo zogbuo ka a ga-eji nweta ihe ndị Igbo na-achọ.
content_1145	Naijirịa ga-anọ n'ọchịchịrị maọbụrụ na onye Igbo achịghị - Ohaneze
content_1145	A na-akpachapụ ndị Igbo na Naịjirịa - Chukwuemeka Ezeife
content_1145	Onyeisiala Igbo ga-abụ ọpụrụiche - Nwobodo
content_1145	Cheta na Ichie Nduka bụ otu n'ime ụfodụ ndị lụrụ agha Biafra mgbe ọ dara n'afo 1967.
content_1145	Ọ kọwakwara na Igbo dị Naịjirịa mkpa nke mere na agaghị a gbahapụ ha n'ihe gbasara ọchịchị.
content_1145	N'ọnụ ya "Igbo so na ụkwụ atọ Naịjirịa kwụ n'elu ya. Ewepu otu ụkwụ kedụ etu Naịjirịa ga-esi kwụrụ?"
content_1145	Onye ọzọ so kwa na mkparịtaụka a bụ Chinedu Mbah onye kpokọbara otu Ndị Igbo United.
content_1145	Ọ sị na oge eruola mgbe ụmụ Igbo ga abịakọta ọnụ jiri otu olu kwuo ihe ha chọrọ ma sowe ya.
content_1145	O kwuru na ndị Igbo sepụ aka n'ihe niile ga-ebute agha ọzọ.
content_1145	Ihe ndị pụtara na mkparịtaụka a n'aha ịchafụ
content_1145	1.  Anyị chọrọ onyeisiala Igbo dị mma na abụghị onyeisiala Igbo nkịtị"
content_1145	2.  Ndị ahụghị ndị Igbo n'anya kpọrọ 'coup' mbụ 'Igbo coup'
content_1145	3.  Mmegbu ndị Igbo abụghị taa ka o bidoro
content_1145	4.  Iwu Hate speech bụ kaiji mechie Igbo ọnụ
content_1145	5.  Ndị e nyere 20 paunds ejirila ya merie ndị nyere ha 20 paunds.
content_1145	Akụkọ ndị ọzọ ga-amasị gị
content_1145	Ihedioha apụọla na Douglas House' dịka e duru Uzodinma iyiọrụ
content_1145	Amotekun: Gọọmenti etiti esepụla ndị ndịda-anyanwụ ara n'ọnụ
content_1146	Uzodinma: Tanko rituo dịka ọkaikpe Naijiria - PDP
content_1146	Tanko Mohammed
content_1146	Otu pati PDP akpọọla oku ka ỌkaikpeTanko Mohammed rịtuo n'ọkwa dịka ọkaikpe Ukwu Naijiria nakwa onyeisioche otu na-ahazi ikpe bụ 'National Judicial Council'.
content_1146	PDP kpọrọ oku a ka ha nwechara ọgbakọ imeobi n'ụbọchị Tọzde n'ihi mkpebi Ụlọikpe kachasị nke napụrụ Emeka Ihedioha nke PDP ọkwa Gọvanọ Imo steeti ma nyefee Hope Uzodịnma nke APC.
content_1146	N'ozi nke Onyeisioche pati ahụ  bụ Uche Secondus ziri ndị ntaakụkọ, o sịrị na "Ụlọikpe kachasị  nke Tanko bụ onyeisis ya enwezighị ntụkwasịobi, kama ha na-emezi mbunuche gọọmenti APC."
content_1146	Ha gara n'ihu sị na, "Mkpebi Ụlọikpe kachasị nke kposara mmerị Emeka Ihedioha (onye nwetara vootu 276,404) ma jiri vootu amaghị ebe o si kpọpụta Hope Uzodimma nke APC, onye nwetara vootu dị 96, 458 dịka gọvanọ Imo steeti bụ ihe jọgburu udele sigbuo nkapị, ma bụrụkwa ụzọ nwere ike ibute nsogbu. O kwesịrị ka e kpegharịa ya."
content_1146	Ihe ndị i kwesịrị ịma maka  Kingsley Obiora, nwa afọ Igbo Buhari họpụtara dịka osote onyeisi CBN
content_1146	Kingsley Obiora na Godwin Emefiele
content_1146	Onyeisiala Muhammad Buhari ahọpụtala Kingsley Obiora maka ọkwa osote onyeisi ụlọakụ etiiti bụ CBN.
content_1146	Ọnụ na-ekwuru Buhari bụ Femi Adesina onye gbara ama a kwuru n'ozi o zigara ụlọọrụ ntaakụkọ na "Onyeisiala Buhari wegara aha Kingsley Isitua Obiora ụlọomeiwu Ukwu maka nkwado maka ọkwa osote onyeisi ụlọakụ etiti."
content_1146	A na-atụ anya na Obiora, onye welitere isi n'ụlọakụ mba ụwa bụ IMF ga-anọchi Joseph Nnanna, onye ga-ala ezumike nka n'abalị abụọ nke ọnwa Febụwarị afọ 2020.
content_1146	Obiora, onye a na-agba ama na ụbụrụ ya na-achọ ọkụ dịka o jiri 'First Class pụta na mahadum  gụrụ 'Economics na mahadum 'University of Benin' nakwa Mahadum 'University of  Ibadan.'
content_1146	Nwoke gbara afọ iri nanọ na-atọ na- arụ n'ụlọakụ mba.
content_1146	Aka m adịghị na mwepu Ihedioha - Osinbajo
content_1146	Osote onyeisiala Yemi Osinbajo agọrọla aka ya na ụkwụ ya n'asịrị na-efegharị nke na-ekwu na aka ya dị na mwepu ụlọikpe Supreme Court wepuru Emeka Ihedioha dịka gọvanọ Imo Steeti.
content_1146	Laolu Akande ọnụ na-ekwuru Osinbajo, kọwara na akụkọ ahụ bụ fa fa fa - Fawul... maka na otu mkpụrụ eziokwu adịghị na ya.
content_1146	Rochas Okorocha sị na ya adịghị atụ ụjọ nnyocha Hope Uzodinma
content_1146	Onye chiburu Imo steeti bụ Rochas Okorocha ekwuola na ya adịghị akụja maka atụmatu nyocha ọbaego Imo steeti aka na-achi Imo bụ Hope Uzodinma kwuputara ụnyaahụ.
content_1146	Gọvanọ Uzodinma kwuru maka nyocha ọbaego a ka ọ na-anabata iyi ọrụ e duru ya na-steeti ahụ, ebe ọ nọ kwuo na ọ na-enye onye nchịkọta akụnaụba steeti ahụ iwu ka o zitere ya ihe gbasara ọnọdụ mkpata na mmefu ego steeti ahụ site n'afọ 2010 ruo ugbua, n'ime ụbọchị anọ.
content_1146	Hope Uzodinma aṅụọla iyi ọrụ
content_1146	Ihe ndị mere Igbo ejighị Odumegwu Ojukwu, enyi Biafra egwu egwu
content_1146	Amụma Mbaka emezuela, Hope Uzodinma emeriela dịka Gọvanọ Imo steeti
content_1146	Sinetọ Okorocha dere n'akara Twitter ya na ihe ya ekweghị na ya bụ iji atụmatu nyocha na-amaja ya, ezinaụlọ ya nakwa ndị na-akwado ya.
content_1146	O kwukwara ka ndị odeakwụkwọ mịnịstrị niile nọ na steeti ahụ zitere ya ebe kọntratị niile e kerela na steeti ahụ kwụ akwụ ugbua, ma gbagodu 'brake' n'ọrụ ọbụla a na-arụ.
content_1146	Anyị achọghị 'Eco'
content_1146	Ndị mba ECOWAS na-asụ bekee ajụla atụmatụ ịhọrọ otu akwụkwọ ego a kpọrọ 'Eco' maka nzụkọrịta ahịa na mpaghara ahụ.
content_1146	Ndị DSS akpaala ike
content_1146	Ndị DSS
content_1146	Ndị ọrụ nchekwa DSS azọpụtala ndị ọrụ enyemaka mmadụ ise bụ ndị otu a kpọrọ Islamic State of West African Province ISWAP tọrọ kamgbe afọ gara aga.
content_1146	Mmadụ ise ndị azọpụtara gụnyere Jennifer Samuel Ukumbong, Adabe Cletus, Adamu Auwal, Arthur Ibojekwe China na George Danbaba Michael.
content_1146	Anyi kwadoro Amotekun - Nnamdi Kanu
content_1146	Abaribe, El-shalom na Tochukwu Uchendụ gbaara Nnamdi Kanu akaebe mgbe eji ya eji
content_1146	Nnamdi Kanu bụ onye ndu Ipob ekwuola na ndi otu ya ga-enye atụmatụ Amotekun nkwado pụrụiche.
content_1146	Na mkparịta ụka omere n'akara Facebook Radio Biafra ụnyaahụ, Kanu sị na Amotekun dịka ngalaba Biafra Secret Service otu Ipob wepụtara bụ nke ọ sị ndị gọvanọ ọwụwanyanwụ kwaturu.
content_1146	Ọgbaghara Kenya
content_1146	Otu onye anwụọla ebe ọtụtụ ndị merụrụ mgbe ọgbaghara dapụtara n'etiti ndị na-eme ngagharịiwe na ndị uweojii na mpaghara Kasarani dị na Kenya.
content_1146	Ndị a malitere ime ngagharịiwe kamgbe abalị anọ n'ihi ọnọdụ ọjọọ nke okporoụzọ dị n'ebe ahụ.
content_1146	Marcus Rashford na-agbara Machester United bọọlụ nwereike ọ gaghị eso gbaa asọmpị ha ndị Liverpool n'ụbọchị Sọnde n'ihi mmeru ahụ.
content_1146	Onye nchịkọta ha bụ Ole Gunnar Solskjaer sị na ọ bụ mkpebi ya itinye Rashford n'asọmpi ha ụnyaahụ kpatara nke a.
content_1146	Ọkụ gbara ụlọobibi ụmụakwụkwọ na Mahadum Michael Okpara
content_1146	Ọkụ gbara IBB Hostel dị na Michael Okpara University Of Agriculture dị n' Umudike Abia Steeti ụbọchị Wenezde.
content_1146	O nweghị onye nwụrụ na ya bụ ọkụ gbara mana ndị nọ ebe ihe mere kwuru n'ọkụ ahụ gbara akwa  na ụfọdụ ihe ha jiri biri.
content_1146	Ụfọdụ rụtụrụ aka na ọ bụ nsogbu si na ngwa ọkụ latrik nwere ike ibute ọkụ ọgbụgba ahụ.
content_1146	Otu nwata akwụkwọ ụklọakwụkwọ ahụ bụ Chukwuemeka Ndubisi kwuru na ọ bụ Ụmụakwụkwọ n'dị nche mahadum ahụ gbakọtara aka menyụọ ya bụ ọkụ.
content_1146	Nke abụghị mbụ ọkụ na-agba na ya bụ mahadum, ọkụ gbara  gbara n' ụlọbibi ndị PG mahadum ahụ n'afọ 2015.
content_1146	Mba isii ajụla nkwekọrịta  Ecowas inwe otu ego
content_1146	Naijiria na mba ise ndị ọzọ so na mba isii na-asụ bekee nọ n'otu Ecowas akatọla nkwekọrịta ndị mba asatọ ndị ọzọ ndị na-asụ Frnshị  maka iji otu ego azụ ahịa n'Ecowas.
content_1146	Ihe Trump mere doro ya anya - Parnas
content_1146	Foto a gosiri Lev Parnas bụ onye ojiego achụ ego si mba Ukren na Amerịka bụ enyi ọkaiwu Onyeisiala Trump
content_1146	Lev Parnas bụ otu onye na-arụrụ Rudy Giuliani bụ ọkaiwu Onyeisiala mba Amerịka bụ Donald Trump, ekwuola na ihe ọ mere so n'ihe e ji enyocha ya n'ụlọomeiwu ukwu ugbua, doro ya anya nke ọma.
content_1146	Parnas kwuru na ihe Trump na Giuliani nọ na-eme gbasara ndị mba Ukren inyocha Joe Biden bụbụ osote onyeisiala mba Amerịka, na nwa ya nwoke abụghị inyocha mpụ, na ọ bụ imetọ aha onye ya na Trump na-azọ ọkwa.
content_1146	Nke a na-eme ka ndi omeiwu nta n'Amerịka họpụtara mmadụ iri na abụọ ga-agara ha ikpe ichutu Trump N'ọrụ n'ụlọ omeiwu ukwu.
content_1146	Joshua na Pulev
content_1146	Anthony Joshua na Joseph Parker
content_1146	Oti ọkpọ mba Bulgaria bụ Kubrat Pulev na-ekwu na ekpebiela ọgụ ya na Anthony Joshua ka ọ bụrụ n'ọnwa May afọ a.
content_1146	Pulev na-ama Joshua aka iji mara onye bụ ọkaibe na ogoogo IBF, mana Joshua ekwubeghi ihe ọbụla maka ọgụ a.
content_1146	N'egwuregwu,
content_1146	Otu mkpụrụ goolu Juan Mata nyere n'old Trafford, nyere Manchester United mmeri ha ji wee wụbanye n'agba nke anọ n'asọmpi n'Iko FA.
content_1146	Gere akụkọ BBC Igbo n'otu nkeji:
content_1146	Ihe nkiri a gbasara ihe ụmụnwaanyị gabigara oge agha Biafra, ga-amasị gị:
content_1147	Nnamdi Kanu
content_1147	Onyeisi otu na-achọ ka ekwewapụta mba ha kpọrọ Biafra na Naịjirịa bụ "Indigenous Peoples of Biafra" (Ipob) bụ Nnamdi Kanu sị na e kwesiri imegharị ntuliaka nke nyere Hope Uzodinma ohere ị bụrụ aka na-achị Imo steeti.
content_1147	Kanu kwuru nke a n'ozi ọ gbasara n'akara Facebook Radio Biafra London ụnyaahụ.
content_1147	Ọ sị na mmeri Uzodinma site n'ikpe ulọikpe Ukwu Naịjirịa kpere bụ ihe mmegide dịrị ndị Igbo makana ọ bụ ụzọ ndị ọ sị bụ ndi "Fulani" jiri si chọọ ịchị ala Igbo.
content_1147	Hope Uzodinma aṅụọla iyi ọrụ
content_1147	Amụma Mbaka emezuela, Hope Uzodinma emeriela dịka Gọvanọ Imo steeti
content_1147	Ihe Bishop Katọlik gwara Mbaka maka amụma o buru n'isi Hope Uzodinma
content_1147	Ihe ọzọ ọ sị mere ikpe a ekwesịghị ịkwụ bụ makana "ọ ga-abụzị usoro a ga-eji na-ekpe ụdịrị ikpe a site n'atụmatụ Bekee kpọrọ Legal Presedence".
content_1147	N'ịga n'ihu, Maazi Kanu sị: "Ihe e kwesiri ime bụ ịkagbụ ntuliaka a kpam kpam ka ndị Imo jiri aka ha họpụta onye ga-achị ha."
content_1147	Maazị Kanu kwukwara na ọ bụ ezigbote ihe ọjọ mmadụ ibinyere onye masịrị ya aka ma emecha onye ga-emeri abụru onye ahọpụtara n'Abuja.
content_1147	Ọ sị na ọ bụ ihe mere ya jiri sị na "Fulani ewerela ọnọdụ n'Imo steeti."
content_1147	Ọ sịkwa: "Ihe a ha mere n'Imo bụ ụdịrị ihe ha na-eme n'ala Igbo kemgbe, nke bụ ịmanye ndị Igbo eze, dika ndị Briten meburụ na mbụ.
content_1147	Ọ sị na ihe mere ndị mmadụ anaghị eme ngaghari iwe maka ihe na ihe ndi ọzọ bụ maka ụdịrị agwa gọọmentị Naịjirịa kpasịrị Ipob.
content_1147	N'ime ozi ya, Maazi Kanu jụrụ ndị otu ya ma "o nwere ihe oma ga-apụta n'ọchịchị Hope Uzodinma?"
content_1147	Ihe ọzọ o tinyere ọnụ n'ozi a bụ atumatu nchekwa obodo aka na-achịgasị steeti dị iche iche na Ọdịda Anyanwụ Naịjirịa Hibere.
content_1147	Kanu sị na ya na ndị otu ya ga-enye atụmatụ a nkwado nke gunyere inye ndị Ọdịda Anyanwu ndị mmadụ ga-ensonye na ya bụ atụmatụ.
content_1147	"Atụmatụ bụ ihe anyị chere oge anyị hibere ngalaba anyị kpọrọ "Biafra Secret Service (BSS), ya mere anyị ji akwado ya ọfuma."
content_1147	"Ugbua, ị gaghị anụ maka mwakpo nwaanyị maọbụ mkpa mkpa ndị Fulani n'Ọdịda Anyanwụ Naịjirịa."
content_1147	Ihe ọzọ o tinyekwere ọnụ bụ ihe ọ sị bụ etu e jiri na-agba ndị Ipob mgba okpuru, nke ọ sị na Facebook, Reuters, Channels TV nakwa BBC Igbo so na ndị na-eme.
content_1147	Dịka o si na-ekwu kwamgbe, Kanu si na ndi ntaakụkọ bu ndị ilo ya na Ipob makana ọ bụghi ihe ọ chọrọ ịnụ ka ha na-ede.
content_1147	Agbanyeghị okwu Kanu kwuru, mkpebi Ụlọikpe Ukwu maka Imo enweghi mgbagha.
content_1147	Ọchịchi Hope Uzodinma abụrụla ihe ga-aga n'ihu ruo afọ anọ etụ ọbụla o siri gaa.
content_1147	Akụkọ ga-amasị gị:
content_1148	Chioma Ikeaka- Uzodinma na di new first lady of Imo state, South East Nigeria.
content_1148	Site n'ụbọchị 15 nke ọnwa Jenụwarị 2020, Chioma Uzodinma abụrụla nwunye gọvanọ Imo steeti.
content_1148	Ọtụtụ ndị ma di ya bụ Hope Uzodinma; bụ onye ọ lụrụ n'afọ 2015 ka ọ gbachara nwunye ya nke mbụ alụkwaghịm, mana ụfọdụ amaghị Chioma a bụ onye ga-abụ 'nne mbụ' na steeti ahụ.
content_1148	Rochas Okorocha sị na ya adịghị atụ ụjọ nnyocha Hope Uzodinma
content_1148	Hope Uzodinma aṅụọla iyi ọrụ
content_1148	Amụma Mbaka emezuela, Hope Uzodinma emeriela dịka Gọvanọ Imo steeti
content_1148	Lee ihe ndị BBC Igbo chọpụtara maka nwaanyị a.
content_1148	Ọ na-aza Chioma Ikeaka, tupu ọ lụọ di
content_1148	A mụrụ ya n'ọnwa Disemba afọ 1989, n'ezinaụlọ Humphrey na Beauty Ikeaka
content_1148	Ọ bụ onye Ideatọ dị n'Imo steeti
content_1148	Ọ bụ naanị otu nwa nwaanyị nne ya mụrụ, mana o nwere ụmụnne ndị nwoke abụọ
content_1148	Ụlọakwụkwọ Primarị ya bụ International Early Learning Centre dị n'Aba, Abịa steeti ebe o toro
content_1148	Ụlọakwụkwọ Sekọndrị ya bụ Dority International Secondary School.
content_1148	Ọ gụrụ dịka Ọkaiwu na mahadum Imo steeti (IMSU)
content_1148	Ọ gụkwara n'ụlọakwụkwọ ndị ọkaiwu bụ nke a na-akpọ 'law school' na Bekee, n'Abụja
content_1148	Ọ rụọla ọrụ dịka 'Junior Associate' n'ụlọọrụ ndị ọkaiwu a kpọrọ Emeka Etiaba & Co, nakwa Rickey Tarfa & co na Chris Uche & co.
content_1148	Ndị ma ya sị na ọ naghị enye nsogbu, na ọ na-adị ezigbo nwayọ
content_1148	Ọ mụrụ diọkpara ya n'afọ 2016. ka otu afọ ọ lụchara di gachara
content_1148	Ọ mụrụ ụmụejima nwaanyị abụọ n'afọ gara aga, iji meruo ọnụọgụgụ ụmụ ya atọ.
content_1148	Ihe nkiri a ga-amasị gị:
content_1149	osikapa
content_1149	Osikapa n'ụbọchị ụka, o na-egbukwanụ oge? Mbanụ ka ndị Igbo ga-aza gị.
content_1149	Ma anyị na-ede akụkọ a, na-elegara anya ka anyị ga-esi riwe osikapa nke ụbọchị ụka.
content_1149	Lee nri ndị e jiri chere ndụ n'oge agha Biafra, ụfọdụ ka a ka na-eri ugbua
content_1149	Ị ma etu esi agwọ abacha? Mụta ya ebe a
content_1149	Ịhapụ iri nri ụtụtụ o nwereike igbu gị n'oge erughị eru?
content_1149	Osikapa bụ otu nrị ụmụ Naịjirịa ejighị egwu egwu tụmaadị ụbọchị ụka.
content_1149	Ha nwere ụzọ ole na ole ha si eri ya bụ nri.
content_1149	Ụfọdụ ndị na-eji ofe akwụ, ofe tọmato, jọlọf, maọbụ eghere eghe wee hazie ya.
content_1149	Kedụ ka o si malite?
content_1149	Ọkammụta n'ihe gbasara nri bụ dọkịta Florence Uchendu kwuru na oriri osikapa ụbọchị ụka na Naịjirịa enweghị ụbọchị a ga-asị na ọ malitere iche.
content_1149	Kama na a na-ahụta ya bụ nri ka nri ndị ọgaranya mgbe gboo mere na mmemme ọbụla ị gara a na-ejikarị ya ele ndị ọbịa mgbe ahụ.
content_1149	O kwuru na ugbua ya bụ nri abụrụla omenaala tụmaadị na mmemme maọbụ ụbọchị ụka ọbụla n'ala Igbo nakwa Naịjirịa.
content_1149	Gịnị kpatara nke a?
content_1149	Dọkịta Uchendu kwuru na ihe ndị a bụ ihe o chere mere ka a na-erikarị osikapa ụbọchị ụka.
content_1149	Ọ dị mfe osisi
content_1149	Ụmụaka ejighị ya egwu egwu ya mere nwata ọbụla na-erighị ya ụbọchị ụka na-eme ka azụ esi na mmiri gụpụta.
content_1149	Ọ bụ omenaala dabaara onye ọbụla
content_1149	Ụzọ niile esi eri ya na-atọ ụtọ
content_1149	O nwere ọghọm dị na ya?
content_1149	O kwuru na o nweghị ọghọm dị ya kama na ebe nsogbu dị bụ ma ọ bụrụ na ezinụlọ ahụ na-eri osikapa ụtụtụ, ehihie nakwa abalị kwa ụbọchị.
content_1149	N'ọnụ ya, "ahụtaghị omenaala iri osikapa dịka nke nwereike ịkwụsị belụsọ osikapa alara kpam kpam."
content_1149	Akụkọ ndị ga-amasị gị:
content_1149	Ihe Emeka Ihedioha kwuru maka nchutu ya dịka gọvanọ
content_1149	Ihe mere na ị gaghị echefu izuụka a ọsịsọ
content_1149	Ihe nkiri a ga-amasị gị:
content_1150	Ụmụnwaanyị na-ebe akwa oge ha mere ngagharịiwe
content_1150	Ụmụnwaanyị na-ebe akwa oge ha mere ngagharịiwe n'Owere ụbọchị ụka
content_1150	Otu APC n'Imo Steeti ekwuola na ọbụ ogugo ka ndị PDP goro ndị mere ngagharịiwe n'Owere ụbọchị ụka.
content_1150	Marcelinus Nlemigbo, onyeisi ndị APC na steeti ahụ kwuru nke a na mkparịtaụka ya na BBC Igbo.
content_1150	Hope Uzodinma aṅụọla iyi ọrụ
content_1150	Aha Uche Nwosu na Hope Uzodinma adịghị n'ime aha Inec wepụtara n'Imo
content_1150	Nlemigbo kwuru na ọbụghị ndị Imo mere ngagharị iwe ahụ kama ọ bụ ndị PDP bara n'ime obodo goro.
content_1150	O kwuru sị: "Mgbe INEC kwuru na ọbụ Ihedioha na ndị PDP meriri ntuliaka, anyị emere ngagharịiwe?"
content_1150	"Anyị ji nwayọ buru okwu anyị gaa ụlọikpe."
content_1150	"Ugbua ụlọikpe nyere anyị mmeri, gịnị ka ha na-emere ngagharịiwe."
content_1150	"Ọ bụ ụmụaka ha (ndị PDP) kwụrụ ụgwọ n'Owere ebe a ka ha ji mee ngagharịiwe ahụ."
content_1150	Onye ntaakụkọ BBC Igbo nọ n'Owere oge ya ngagharịiwe na-aga n'ihu.
content_1150	Ọtụtụ ndị gwara ya okwu kwuru na obi adịghị ha mma maka nchụpụ a chụpụrụ Ihedioha.
content_1150	Ngagharịiwe na-abịa dịka Emeka Ihedioha kwuru na ya ewerela ihe etu o si hụ ya.
content_1150	Ihedioha kwuru nke a oge ndị isi otu PDP bịara ịleta ya n'Abuja n'ụbọchị Satọde.
content_1150	O kwuru na ya kwenyesiri ike n'ọchịchị onye kwuo uche ya n'agbanyeghị ihe a mere.
content_1150	Mana o kwuru hoo haa na ya bụ ikpe ndị 'Supreme Court' egosipụtaghị mbunuche ndị Imo steeti na ntuliaka oche gọvanọ e mere n'afọ gara aga.
content_1150	Connor McGregor etiwaala 'Slate'
content_1150	Conor McGregor
content_1150	Ọgba mgba a ma ama bụ Connor McGregor emeela ya ọzọ!
content_1150	O jiri naanị ntabi anya iri anọ merie Donald Cerrone na mgba mbụ n'asọmpị UFC kemgbe ọnwa Ọktoba afọ 2018.
content_1150	N'aka ọzọ
content_1150	Onyeisioche ngalaba na-ahụ maka mmanụ agbịdị na Naịjirịa bụ NNPC n'aha ịchafụ Mele Kyari ekwuola na ihe dị iche adịla n'ọrụ ịbelata ndị na-emebi okoporo mmanụ agbịdị nakwa ndị na-ezu ya n'ohi.
content_1150	O kwuru nke a n'akara Twitter ya dịka ọ gara nleta n'ogige ndị agha mmiri dị n'Ojo Legọs.
content_1150	"Emir Potsikum ndo - Buhari"
content_1150	Onyeisiala Muhammadu Buhari ezigarala Emir Potiskum bụ Umaru Bubaram ozi itiakanobi maka mwakpo ọ gabigara n'aka ndị omekome bu egbe n'okporoụzọ Kaduna na Zaria.
content_1150	Ndị uweojiii kwuru na mmadụ anọ na-arụrụ Emir ahụ ọrụ nwụrụ na mwakpo ahụ.
content_1150	N'Anambra
content_1150	Idemmiri mebisirị ihe ndi mmadu
content_1150	Gọọmentị Anambra steeti adọọla ndị mmadụ aka na ntị maka ịwụnye atịtị n'ime ọwa mmiri dị icheiche na steeti ahụ
content_1150	Ha gwara ndị mmadụ kee nkwụcha maka udu mmiri na'abịa ma kwuo na ọ bụrụ na ndị mmadụ gee ntị ọ ga-enyere gọọmentị aka ịchekwa ndụ na ebe obibi ha.
content_1150	Na mba ofesi,
content_1150	Dịka usoro nchụpụ onyeisiala Amerịka bụ Donald Trump na-aga n'ihu, ndị otu ọkaiwu ya ekwuola na usoro ahụ bụ ịwakpo ọchịchị onye kwuo uche ya.
content_1150	Ọ bụ n'izuụka na-abịa ka a ga-ebido ikpe ya n'ezie.
content_1150	N'egwuregwu,
content_1150	Anthony Joshua bụ odogwu n'iti ọkpọ agaala ịleta onyeisiala Naịjirịa dịka ọ nọ na mba Briten.
content_1150	Joshua kwekwara ya nkwa ị nọchịte anya Naịjirịa ọfụma ma chekwaa aha ya mgbe niile.
content_1150	Gee akụkọ ụwa n'otu nkeji ebe a
content_1150	Ihe nkiri ga-amasị gị
content_1151	Ụkọchukwu na-elekọta 'Adọration Ministry' Enugwu bụ Fada Ejike Mbaka ekwuola na ya nọ n'ụlọ ekpere ya na-erighi nri ọbụla ganye na Ụlọikpe Ukwu ekwuo na Hope Uzodimma emeriela dịka gọvanọ Imo Steeti.
content_1151	Fada Mbaka onye guzobere ụka ịtụ mmamma maka mmezu amụma o buru ụbọchị 31 nke ọnwa Decemba 2019 kwuru na obi dị ya mma na Hope bụ onye ga-azọpụta ndị Imo steeti.
content_1151	Amụma Mbaka emezuela, Hope Uzodinma emeriela dịka Gọvanọ Imo steeti
content_1151	Ọ ginị mere ude Fada Ejike Mbaka ji ede?
content_1151	Ọchịchi Buhari dị mma - Mbaka
content_1151	Ọ gwara ndị Imo ka ha nye Hope afọ abụọ nke ọ ga ejị dozigharịa obodo ahụ.
content_1151	Mbaka dọrọ ndị mmadụ aka na ntị ka ha sepụ aka ka ha si akọ ya ọnụ na Soshal midia n'ihi na amụma ya na ebụ bụ ọ natara chi ọbụghị nke a kpara akpa.
content_1152	Isa Sulaiman na Janine Sanchez nọ ala
content_1152	Isa Sulaiman Panshekara dị afọ 26 chọrọ ịlụ Janine Sanchez bụ nwaanyị Amerịka dị afọ 46 gwara BBC na o nweghi ike ịhụ nwaanyị Naịjirịa n'anya ka ọ nụchara ụtọ nwaanyị a.
content_1152	Gịnị kpatara nke a? "Eziokwu bụ na ụmụnwaanyị anyị amaghị ihe bụ ezigbo ịhụnanya, ma ọ bụghị na ha na-achọ ihe n'aka gị, ọ bụrụ na ogbu oge nwere 'plan'.
content_1152	Mana nwaanyị onye ọcha gwa gị na ọ hụrụ gị n'anya, nwanne, o si ya n'ala ala obi."
content_1152	Ị hụla nwaanyị onye ọcha bu Igbo n'isi?
content_1152	Mịchaa ya ọnụ, gosi ya ịhụnanya taa na-emefughi oke ego
content_1152	Isa bụbụ ọkpụisi kwuru na obere ụjọ bara ya ahụ mgbe ndị Hisbah na ndị ọrụ nchekwa DSS kpọtara ya n'ụlọọrụ ha, mana ọ garuru ọ bụrụ ndụmọdụ ka ha nyere ya n'ihi etu ndị ntaakụkọ si ebugharị akụkọ ya.
content_1152	Isa na Janine zutere onwe ha n'Instagram ebe otu afọ gara aga.
content_1152	"Anyị zutere mgbe m malitere iso ya n'elu Instagram, o tinye foto ya m binye ya aka mmasị m. Mgbe obere oge gatụrụ, m bịa hụ na ụfọdụ ndị a na-eme 'Yahoo yahoo' na-achọ igwu ya chandum, m bịa zigara ya ozi sị ya gbachikwa ndị ahụ nkịtị.
content_1152	"Nke ahụ abịa mee ya ka ọ hụ na mbụ onye buuru ya ihe ọma n'obi. Ọ bụ nke a mere ka ọ malite inwe mmasị ebe m nọ mgbe ahụ.
content_1152	"Anyị si ebe ahụ malite ịkpa ọfụma, na-akpa nkata site n'onyonyo nke ekwentị. Nke ahụ niile kpọtara anyị ebe anyị nọ ugbua."
content_1152	Ịza ajụjụ a jụrụ ya ma ha abụọ ehiela n'otu imeụlọ kemgbe Janine chọrọ ya bịa Kano ụbọchị isii gara aga, o kwuru sị:
content_1152	"Anyị anaghị araghụ n'otu imeụlọ, mụ na ya na-anọgide chi ejie tupu m sị ya ka chi foo. Naanị nke obere a anyị na-eme (ịmakụ onwe anyị na ijide aka) ndị mmadụ na-ekwu okwu ka ọ fọdụzịa ịlaba n'otu imeụlọ."
content_1152	Isa kwuru na ezinaụlọ ya ekwetela ka ọ lụọ Janine, nke bụ na ha ga-agba akwụkwọ na Maachị afọ 2020 a, tupu ya na nwunye ya akwakọrọ lawa mba Amerịka.
content_1152	"Anyị gbachaa akwụkwọ n'ọnwa Maachị site n'amara Chineke, anyị ga-ala mba Amerịka ebe m ga-achọta ọrụ, laghachị ụlọakwụkwọ, makana m kwụsịrị na sekọndrị. Ebukwa m n'obi ịchọta otu egwuregwu m ga na-agbara."
content_1152	Janine na onwe ya kwuru sị na ọ bụ mbụ ya ịbịa Afrịka, ma kwuo na obi dị ya ụtọ maka etu ndị mmadụ si eleta ya.
content_1152	O kwukwara sị: "Ezutela m ihe karịrị mmadụ 100 n'ime ezinaụlọ ya, obi na-atọ m pọlịna pọlina na ha niile ekwekọrịtala ka anyị lụọ. Ọtụtụ n'ime ha ahụtụbeghi nwaanyị ọcha, ha bịara na-emetụ ntutu m aka, na-ejide m aka."
content_1152	Janine bụ osiite na Kalifonịa sị na ọ na-alaghachị Amerịka na Febụwarị tupu ọ lọghachị na Maachị maka agbamakwụkwọ ya.
content_1152	"M na-alaghachị azụ n'ọnwa na-abịa, m ga-alọghachịte na Maachị maka agbamakwụkwọ anyị tupu mụ na ya akwakọrọ laghachi Amerịka."
content_1152	Na ngwụcha, Isa sị na ịhụnanya ya na Janine gosiri na ịhụnanya ziri ezi ka dị n'elu soshal midia, ma gwa ndị mmadụ gaa nwaa ike ha.
content_1152	Ihe nkiri a ga-amasị gị:
content_1153	Ndị 'Super Eagles'
content_1153	E tinyeela otu egwu Super Eagles na Group C n asọmpị iji tozuo ị ga Iko Mbaụwa  nke ga-amalịte n'ọnwa Oktoba afọ 2020.
content_1153	Mba ha na Nigeria nọ na otu ahụ bụ Cape Verde, Central African Republic nakwa Liberia.
content_1153	Ndị Algeria, Burkina Faso, Niger, Djbouti nọ na 'Group A.'
content_1153	Tunisia , Zambia, Mauritania, Equitorial Guinea, nọ na Group B.
content_1153	Ndị omeiwu itoolu n'Imo steeti amabaala APC
content_1153	Ime ụlọomeiwu Imo steeti
content_1153	Mmadụ itoolu ndị omeiwu Imo steeti a hapụla pati ha mabanye na APC.
content_1153	Nke a na-eme n'ọgbakọ mbụ ụlọ omeiwu steeti ahụ na-enwe kamgbe Hope Uzodinma nke APC banyechara n'oche gọvanọ.
content_1153	Amụma Mbaka emezuela, Hope Uzodinma emeriela dịka Gọvanọ Imo steeti
content_1153	Hope Uzodinma aṅụọla iyi ọrụ
content_1153	Ndị omeiwu ahụ gụnyere:
content_1153	Isu - Ngozi Obiefule
content_1153	Nwangele - Chyna Iwuanyanwu
content_1153	Okigwe - Obinikpa Chidiebere
content_1153	Ideato North - Arthur Egwim
content_1153	Ideato South - Duru Johnson
content_1153	Ohaji/Egbema - Cyriacus Okoro
content_1153	Onuimo - Paul Emeziem
content_1153	Orsu - Ekene Nnodumele
content_1153	Nkwere - Obinna Okwara
content_1153	Okey Onyekanma
content_1153	N'ime ọgbakọ a ka osote onyeisi ndị omeiwu ahụ aha ya bụ Okey Onyekanma nọkwara kwuo na ya agbaala arụkwaghị m.
content_1153	Onyekanma ritukwara dịka onyeisioche kọmiti na-ahụ maka etu ndị ọgbakọ ndị omeiwu si aga.
content_1153	Onyekanma kwuru na ihe ya ji aritu n'ọkwa bụ ka onye si mpaghara Ọlụ were ya bụ oche dịka nkwekọrịta ha nwere sị dị.
content_1153	Akụkọ ọzọ malitere ifegharị na onyeisi ụlọomeiwu Imo steeti bụ Collins Chiji esila PDP baa APC.
content_1153	Mana nchọpụta BBC Igbo mere gosiri na nke ahụ abụghị ezie.
content_1153	Anyị amachibeghị ọkada na keke - Gọọmentị Legọs
content_1153	Gọọmentị Legọs akọwaala na ha amachibeghị ọkada na keke ịgba n'okporoụzọ awaraawara nakwa akwa mmiri dị icheiche na steeti ahụ.
content_1153	Nkọwa a na-abịa dịka akụkọ malitere ifegharị na-ekwu na a machiela ha.
content_1153	Kọmishọna mgbasa ozi na Legọs bụ Gbenga Omotoso kọwara na ha ka-naeleba anya n'okw gbasara ọkada na keke mana ha enwebeghị mkpebi ọbụla gbasara ya.
content_1153	Omotoso kwuru na akụkọ gbasara mmachị keke "abụghị eziokwu".
content_1153	Ortom na Fintiri emeriela
content_1153	Ụlọikpe kachasị ekpebiela ikpe maka ntuliaka ọkwa gọvanọ steeti Benue nakwa Adamawa.
content_1153	Ha kwuru na Samuel Ortom na Umar Fintiri bụ ndị meriri ya bụ ntụliaka n'otu n'otu.
content_1153	Malabu
content_1153	Gọọmentị etiti akpụpụla Mohammed Adoke ụlọikpe maka ebubo nrụrụaka na iri aka azụ n'okwu gbasara ụmị mmanụ agbidi a kpọrọ 'Malabu oil well'.
content_1153	Adoke bụ onye ji ọkwa Ọkaiwu gọọmentị etiti n'oge Goodluck Jonathan ji ọkwa onyeisi ala.
content_1153	O teela aka gọọmentị etiti boro Adoke ebubo a, mana ọ gbara ọsọ gbaga obodo Dubai.
content_1153	Ndị uwe ojii mbaụwa bụ 'Interpol' mechara nwụchie ya n'ọnwa Novemba afọ 2020 ma kpụlata ya Naịjirịa na Disemba.
content_1153	Mana Adoke ekwuola ugboro ugboro na ya adaghị iwu ọbụla kama na ya mere ihe onyeisiala oge ahụ bụ Jonathan gwara ya ka ya mee.
content_1153	Ọ bụghị naanị Adoke ka gọọmentị etiti gbara akwụkwọ a.
content_1153	Ndị ọzọ gụnyere Aliyu Abubakar, Rasky Gbinigie, ụlọọrụ mmanụ agbidi bụ Shell, ụlọorụ Agip, nakwa ụlọọrụ Malabu.
content_1153	Liman Andimi
content_1153	Ụkọchukwu Lawan Andimi
content_1153	Ndị otu Boko Haram egbuola onye isi otu 'Christian Association of Nigeria' (CAN) nke okpuru ọchịchị Michika dị n'Adamawa steeti.
content_1153	Aha ya bụ Lawan Andimi.
content_1153	Nwunye dibia Boko Haram achịliela aka elu
content_1153	Gọọmenti Naịjirịa ga-atụhapụ ndị  Boko Haram
content_1153	Ọ bụ onye ntaakụkọ aha ya bụ Ahmad Salkida kọwapụtara nkea.
content_1153	Salkida kwuru na ndi Boko Haram bepuru Andimi isi, ya na otu onye agha Naịjirịa ọzọ.
content_1153	O kwuru sị: "Andimi bụ onye isi ụka, nna, nakwa onyendu obodo ya."
content_1153	Salkida kwukwara na ọ bụ n'ehihie ụbọchị Monde ka e gburu Andimi.
content_1153	Ndi Boko Haram nwụchiri Andimi oge ha wakporo obodo Michika na mbido ọnwa a.
content_1153	Ha gosiri ya n'ihe onyonyoo ebe ọ na-arịọ ka gọọmentị gbatara ya ọsọ enyemaka.
content_1153	Mana enyemaka ahụ abịaghị.
content_1153	Gọọmentị Naịjirịa ekwubeghi ihe ọbụla gbasara nke a.
content_1153	'Lassa Fever'
content_1153	Oke na-ebutekarị ọrịa 'Lassa fever'
content_1153	Ọrịa a na-eche na ọ bụ Lassa egbuola ndị dọkita anọ na otu onye ọzọ n'ụlọọgwụ mahadum Aminu Kano nke dị na Kano steeti.
content_1153	Otu n'ime ndị isi ụlọọgwụ ahụ aha ya bụ Imam Bello gwara ndị ntaakụkọ na e zigala ọbara ndị ahụ nwụrụ anwụ ka e nyochaa ya mata kpọmkwem ihe gburu ha.
content_1153	Mkpụrụ okwu 'Oxford Dictionary' nke 2020
content_1153	Akwụkwọ nkọwa okwu 'Oxford Dictionary'
content_1153	Ị ma na ụfọdụ okwu e jiri mara ndị Naijiria abanyela n'akwụkwọ nkọwa okwu 'Oxford Dictionary' n'afọ  2020?
content_1153	Okwu ndị a gụnyere ọkada, buka, k-leg, agric, danfo, chop chop, barbing salon, dịrị gawazie.
content_1153	Buhari ezutela Boris Johnson
content_1153	Onyeisiala Muhammadu Buhari arịọla mba Briten ka ha nyere Naịjirịa aka nyochaa ndị niile nwere ebubo mpụ na nrụrụaka gbatara ọsọ izendụ na mba ha.
content_1153	Ọ rịọrọ nke a mgbe ya na Praịm Minista Briten bụ Boris Johnson na-akparịtaụka ime ụlọ n'ọgbakọ UK-Africa Investment Summit 2020 a na-eme na Lọndọn ugbua.
content_1153	Kedụ uru Nigeria na Africa ga-erite na Brexit?
content_1153	Mba Briten kwụ Naịjirịa n'azụ n'ụzọ siri ike
content_1153	Nke a dị n'ozi ọnụ na-ekwuru ya bụ Garba Shehu wepụtara dịka ọgbakọ a na-aga n'ihu.
content_1153	Buhari sị na ọchịchị ya na-agba mbọ n'ibu agha megide mpụ na nrụrụaka ma e nwere ụfọdụ ọgbateuhie dị n'ụzọ.
content_1153	N'otu aka ahụ Buhari gwara onyeisiala Gana bụ Nana Akufo-Addo na ihe o ji gbachie okeala Naịjirịa abụghị naanị maka mbubata nri, kama na ịtụ mgbere ngwaagha na ọgwụike sokwa.
content_1153	Akufo-Addo na nzaghachị ya sị ka Buhari gbapụ ya ọsọ na nyocha banyere nke a n'ihi oke uru Naịjirịa baara Ghana.
content_1153	Gịnị ga-eme n'ụlọomeiwu Imo Steeti
content_1153	Anya niile nọ n'ụlọomeiwu Imo Steeti ugbua dịka ha ga-amalite nzukọ ha nke mbụ n'okpuru ọchịchị gọvanọ Hope Uzodinma.
content_1153	Cheta na ndị a gara ezumike Ekeresimesi n'ụbọchị iri na anọ nke ọnwa Disemba 2019, mgbe Emeka Ihedioha ji ọkwa gọvanọ.
content_1153	N'ofesi
content_1153	Ndị ọrụ ahụike na mba Chaịna achọpụtala na ọrịa iku ume a kpọrọ Coronavirus nwereike isi na mmadụ fee na mmadụ site mmekọrịta ahụ.
content_1153	Dịka ọ dị ugbua ọrịa a egbuola ihe ruru mmadụ anọ ebe ọtụtụ ndị gụnyere ndị ọrụ ahụike nọ n'ọnọdụ ọjọọ.
content_1153	Emiliano Sala
content_1153	Emiliano Sala
content_1153	Taa ka o mere otu afọ kpọmkwem ọgba bọọlụ bụ Emiliano Sala lara mmụọ dịka ụgbọelu ya kpọkasịrị oge o si mba Fransị na-aga otu egwuregwu ọhụrụ ya bụ Cardif City.
content_1153	Na mkparịta ụka ya na BBC, Nne Sala kwuru na ọnwụ nwa ya ka na-agbawa ya obi nke ukwu na-agbanyeghị na ọ gaala otu afọ ya bụ ihe mere.
content_1153	Chelsea chọrọ Cavani
content_1153	Onye nchịkọta Chelsea bụ Frank Lampard ekwuola na uche ya dị n'ịzụ Edinson Cavani bụ onye chọrọ isi na PSG pụọ.
content_1153	Lampard sị na Chelsea kwesịrị mwulite ka ha nwee ike tozuo oke n'asọmpi Champions league afọ na-abịa.
content_1153	Nkeji
content_1153	Ihe nkiri
content_1154	E nyere David Luiz 'red card' na asọmpi ahụ
content_1154	E nyere David Luiz 'red card' na asọmpi ahụ
content_1154	Arsenal takwutere ya kọnkịrị n'aka Chelsea mana ha gosiri ike dimkpa iji jide onwe ha.
content_1154	Otu abụọ a nyere onwe ha goolu abụọ abụọ oge ha zutere na 'Stamford Bridge' n'aabalị Tuzde.
content_1154	Bournemouth akụnyela Chelsea ikputu ọnụ
content_1154	Nkata ekpudola Arsenal
content_1154	Ndị Chelsea che na asọmpi ahụ ba-abụ ofe nkupu mana ha hụrụ nke tọrọ 'Bịati'.
content_1154	Oteghi aka asọmpi a malitere, David Louis gbaturu Tammy Abraham n'ime obi goolu ha nke mere ka a gbaara ya ụgbọ nwa mkpi ma nye Chelsea penariti.
content_1154	Gorginho gbakpuru penariti ahụ wee gbaara Chelsea aka ahịa.
content_1154	Martinelli nyere goolu dị ebube na asọmpi ahụ
content_1154	Chi ndị Arsenal zọrọ ha oge bọọlụ kụrụ Saka n'aka n'ime '18' mana ogbu opi ahụghị ya.
content_1154	Na nkeji 63, Gabriel Martinelli nyere goolu dị ebube wee saara ndị Arsenal ọnụ ha.
content_1154	Chelsea nyere goolu ọzọ si n'aka Ceaser Azpilicueta.
content_1154	Mana na nkeji 88 ka Bellerin nke Arsenal sakwara ya.
content_1154	Otu a ka ya bụ egwu si bee.
content_1154	Sergio Aguero nyere goolu ndị Manchester City ji merie
content_1154	N'asọmpi ndị ọzọ a gbara n'abalị Tuzde, Manchester city ji otu ọkpụ goolu merie Sheffield United.
content_1154	Aston Villa si azụ owere lọghachi wee merie Watford 2-1.
content_1154	Bournemouth na Brighton gbara 3-1, ebe Southampton meriri Crystal Palace 2-0.
content_1154	Akụkọ ndị ọzọ ga-amasị gị:
content_1154	2022 World Cup : A gụnyela  Nigeria na 'Group C
content_1154	Okada, Buka, K-Leg so n'okwu Bekee Nigeria banyere na 'Oxford Dictionary' n'afọ 2020
content_1154	Tupu ị gaa China lekwa ihe ị kwesịrị ịma maka ọrịa coronavirus
content_1154	Ihe nkiri ga-amasị gị:
content_1155	Ọdọ mmanụ ụgbọala
content_1155	Ụkọ mmanụ ụgbọala bụ nsogbu ekweghị ala ala na Naịjiria
content_1155	Otu jikọrọ ndị na-ere mmanụ ụgbọala akọwaala ihe ha ji gbaa abụbụ ọrụ n'Enugwu n'ụbọchị Tuzde nke tinyere ọtụtụ ndị mmadụ na gbagharịa.
content_1155	Onyeisi otu a bụ Chinedu Anyaso kwuru na abụbụ ọrụ ahụ bụ iji mee ka Gọvanọ Ifeanyi Ugwuanyi mepeere ha ụlọọrụ a kpọchiri akpọchi.
content_1155	Ọdụ mmanụ agbịdị niile dị n'Enugwu gbachiri agbachi
content_1155	Ọzọemela! Tanka ọzọ bu mmanụ ụgbọala adaala n'Enugu state
content_1155	Anyaso kwuru na kamgbe ha batara n'ọchịchị n'ọnwa Nọvemba 2019, isi ụlọọrụ ha kpọchiri akpọchi.
content_1155	O kwukwara na ha edeela akwụkwọ degara ndị uweojii, DSS, nakwa ụlọọrụ gọvanọ, mana onweghị onye ṅara ha ntị
content_1155	Chinedu Anyaso bụ onyeisi otu 'Independent Petroleum Marketers Association' (IPMAN) nke Enugwu steeti
content_1155	Anyaso gara n'ihu kwuo na ọ bụ ndị isi otu IPMAN n'Abuja nyere ha ikike ka ha kpọchịe ụlọahịa 'petrol' niile dị n'Enugwu.
content_1155	Ha machikwara ụgbọala tanka niile bu 'petrol' ịbata n'Enugwu.
content_1155	Nke a mere ka Gọvanọ kpọọ ha oku udo, ma mechaa nye iwu ka a kpọghee ụlọọrụ ha.
content_1155	Boko Haram ga-akwụ ụgwọ ihe ha mere - Muhammadu Buhari
content_1155	Muhammadu Buhari
content_1155	Onyeisiala Naijirịa bụ Muhammadụ Buharị akatọọla ogbugbu Lawan Andimi bụ onyeisi ndị ofufe Kraịst n'obodo Michika dị n'Adamawa Steeti, bụ onye ndị otu oyiegwu gburu, na-agbanyeghị na ha gosipụtara na ha chọbụru ịhapụ ya.
content_1155	Buahrị kwuru na ọ ga-agbalị na ndị oyi egwu a ga-erite ụgwọ ihe ha mere n'uju ya.
content_1155	EFCC akpụpụla Mama Boko Haram ụlọikpe
content_1155	Anyị ga-ewe dinta 10,000 n'ọrụ ibibi Boko Haram - Gọvanọ Borno steeti
content_1155	'Anyị anwuchiela ndị isi Boko Haram 10' - Ndịagha Naịjirịa
content_1155	O tiri ndị ofufe kraịst niile na Naijirịa, ndị otu CAN na ndị ezinaụlọ ya aka n'obi ma sị ka ụwa niile tinye aka ka a kwụsị ndị otu oyiegwu a niile.
content_1155	Ma sịkwa na "Nke a agbaala ha ume dịka ndị gọọmentị na ndị agha Naijirịa imeri ndị otu oyi egwu niile na Naijirịa ma na ọdida anyanwụ Afrịka.
content_1155	Ọzọkwa
content_1155	Mịnịsta nta na-ahụ maka azụmahịa na nrụpụta ihe, Mariam Katagum
content_1155	Onyeisiala Muhammadu Buhari enyela ngalaba na-ahụ maka azụmahịa na nrụpụta ihe ntuziaka ka a rụọ ụlọọrụ ji ihe akọpụtara n'ubi arụpụta ngwaahịa na steeti niile dị na Naịjirịa.
content_1155	Mịnịsta nta na-ahụ maka azụmahịa na nrụpụta ihe bụ Mariam Katagum kwuru nke a ụbọchị Wenezde.
content_1155	Katagum kwuru na atụmatụ ahụ ga-eme ka akụnụba Naịjirịa bawanye, ma mekwaa ka nri dị n'uju n'obodo
content_1155	Naijira na Briten
content_1155	Dịka a na-eme emume UK-african Investment summit
content_1155	Mba Briten na Naijirịa enweela nkwekọrịta itinye ego n'azụmahịa nke ruru otu ijeri naịra na iri ise na atọ na ọma.
content_1155	Ọ bụ na nzụkọ UK-Africa summit na-eme na Lọndọn ugbua ka ndị oji ego achụ ego nke mba UK na Naijirịa nwere nkwekọrịta a.
content_1155	N'Ofesi,
content_1155	Nje Corona Virus na-enye Chịna nsogbu
content_1155	Ọrịa si na nje coronavirus nke sitere na China selite isi na-esinwanye ike dịka ndị na-ahu maka ahụike na mba ahụ kwuru na nje ahụ nwere ikike ịmụba onwe ya, nke ga-eme ka ọ gbasaa n'ike.
content_1155	Ka ọ dị ugbua, ọrịa a egbuola mmadụ itoolu ma gbasaa ruo mba Amerịka,Taịland na Saụt Korịa.
content_1155	N'Egwuregwu
content_1155	Achụpụru David Luiz ma Arsenal mechara meria
content_1155	Ndị otu egwu bọolụ Arsenal sitere ọnwụ wee gbata onye lawa onye Lawa dịka ha  zutere Chelsea n'asọmpi Premier League.
content_1155	N'agbanyeghị na ha dị naanị mmadụ iri agba ndị Chelsea zuru ezu, ha gbalịrị ịhụ na ha abụọ jị goolu abụọ abụọ were laa.
content_1155	Eniola Aluko
content_1155	Nwaada Nigeria bụ Eniola Aluko esonyerela ndị otu egwuregwu bọọlụ Aston Villa nke mba England dịka onyeisi nhazi egwuregwu maọbụ 'Sporting Director' na Bekee.
content_1155	Eniola bụ nwanne Sone Aluko onye gbaara ndị otu 'Super Eagles' nke Naịjirịa n'oge gara aga.
content_1155	Mana Eniola bụ ụmụnwaanyị mba Ịngland ka ọ nọchitere anya ha oge ọ na-agba bọọlụ.
content_1155	Akụkọ ga-amasị gị
content_1155	Chelsea na Arsenal adọrọla ka ofe ọkwụrụ gbara ụka
content_1155	Tupu ị gaa China lekwa ihe ị kwesịrị ịma maka ọrịa coronavirus
content_1155	Okada, Buka, K-Leg so n'okwu Bekee Nigeria banyere na 'Oxford Dictionary' n'afọ 2020
content_1155	'Enweghị ihe m ji nwaanyị Naịjiria eme kemgbe m nụchara ụtọ nwaanyị ọcha a'
content_1156	Ji a gwọrọ agwọ
content_1156	Nri dị ezigbote mkpa nye ndị dị ndụ, mere na ọtụtụ ga-ejinwu ihe ọbụla ọ dị ha ka ọ ga-abanwu n'afọ mere nri.
content_1156	N'ụwa ugbua, ọtụtụ ndị e nweela ikike ịhọ nri ha ga-eri, ebe ị ga-anụ "ana m eri ji, anaghị m eri ede".
content_1156	Mana oge agha Biafra, n'ihi etu o si raa ahụ inweta nri, ndị mmadụ riri ihe ọbụla ha hụrụ, ma ọ dị ahụ ha mma ma ọ dị njọ.
content_1156	Etu azụ okporoko si bata Naịjirịa n'ihi agha Bịafra
content_1156	Etu ndị Igbo si bido riwe osikapa n'ụbọchị ụka
content_1156	Lee nri ogbenye 10 ọgaranya na-erizi
content_1156	Ụfọdụ nri ndị Igbo anaghị erikawazị
content_1156	Ihe mere bụ na ka agha gachara, ndị Igbo bịara were nri ndị a tụgharịchaa ya, na-esiputa ya etu ọ ga-esi na-atọ ụtọ n'ọnụ.
content_1156	Lee ụfọdụ nri ndị Igbo malitere iri mgbe gboo na ụzọ e si eri ha ugbua:
content_1156	1) Akpụ (ji akpụ)
content_1156	N'oge agha, a na-abacha azụ akpụ, saa ya mmiri were mmanụ na ụgba gwọọ ya tupu e rie ya
content_1156	Akọwa akụkọ mgbe gboo ghara ịkpọpụta akpụ, mara na onye na-akọ akụkọ ahụ bụ nwa a mụrụ taa.
content_1156	Akpụ bụ nri e nwereike ịkpọ 'ọzọ Igbo ndụ' maka etu e si eri ya mgbe gboo, ọkachasị mgbe agha Biafra bidoro.
content_1156	Nke bụ na oge agha, ndị mmadụ nọ na-eri akpụ na-abaghị ya na mmiri (bụ etu e si eme ya ugbua tupu e rie ya).
content_1156	Ugbua, a na-eri akpụ n'ụzọ dị iche gụnyere ịkwọ garị, abacha, ime eberebe jiakpụ, akara jiakpụ, wdgz.
content_1156	Akara jiakpụ bụ akpụ e ji mmanụ nri ghee nke etinyere nnu na ose
content_1156	2) Ji
content_1156	Akụkọ ji dịka nwanne ya bụ akpụ (a ga-akpọ otu aha ghara ịkpọta nke ọzọ)?
content_1156	Ji so n'ihe ndị zọrọ igbo ndụ oge gboo ma n'oge agha, ma soro kwa na nri ndị Igbo anaghị eji egwu egwu ugbua.
content_1156	E nweela ụzọ dị iche iche e si emepụta ji maka oriri.
content_1156	A na-asụ ya asụ eji eri ofe, a na-aghụ ya n'ọkụ jiri mmanụ nri rie ya, a na-esikwa ya esi jiri mmanụ nri, ji agwọrọ agwọ, nke eghere eghe, stuu nakwa ihe dị iche iche eri ya.
content_1156	A na-eji ji a ghụrụ aghụ akwa ọbịa
content_1156	3) Ero
content_1156	Oge gboo, ụfọdụ na-eji ero emere anụ, mana ugbua, ọtụtụ na-eji ya emere ihe e ji atagharị ọnụ n'ime ofe n'agbanyeghi na anụ ga-adịkwa n'ofe ahụ.
content_1156	E nwere ọtụtụ ero dị iche iche, mana ọ bụghị ero niile dị mma oriri
content_1156	Ero na-atọ ụtọ n'ofe mana ọ bụghị ha niile dị mma itinye n'ọnụ, nke a mere na onye amaghị anya ero ekwesịghị ịkpata ero n'ọhịa.
content_1156	E nwere ero a na-akpọ ata-achakaanya, ero nnọọhịa, atakata e loo nakwa ndị nke dị iche iche.
content_1156	O so na nri ndị zọrọ Igbo ndụ, mana ugbua ọ bụghị mmadụ niile ka ọ na-amasị iri ya.
content_1156	Ka ọ dị ugbua, ọ bụghịdị nwaafọ Igbo niile a mụrụ site n'ihe dị ka afọ 1990 ruo ugbua detụrụla ya ọnụ.
content_1156	4) Ede:
content_1156	N'oge agha, ụfọdụ ndị mmadụ ji akwụkwọ ede mere akwụkwọ nri ha ji agwọ ji
content_1156	Mana ọ dị ka ịchọta agbụsị n'ime akpa nnu ịhụ onye ka na-eji akwụkwọ ede esi ofe ugbua.
content_1156	N'aka ọzọ, mkpụrụ ede na onwe ya bụ ihe na-aga ahịa ma ruo ugbua, dịka a na-eji ya eme ụrị na-eme ka ofe rọọ arọ, ebe a na-eri ụfọdụ n'ime ya eri.
content_1156	Ugbua a na-esi ede esi rie ya etu e si eri ji. A na-esi ede agwọrọ agwọ, ụfọdụ ndị na-eghe ya eghe na-ata ka ihe ntagharị ọnụ a kpọrọ 'cocoyam chips' n'olu Bekee.
content_1156	5) Akwụkwọ nri:
content_1156	Ụfọdụ akwụkwọ nri ndị Igbo na-eri ugbua malitere oge agha, mgbe nri kọrọ ezigbo ụkọ.
content_1156	Ọtụtụ bụ ndị ha siri na-ejighi nnu na ose, mana ugbua a na-akwọ aka sie akwụkwọ nri ndị a tinye ma anụ ma azụ, ọ na-atọwa ntị.
content_1156	Akụkwọ nri ndị dị ka 'ucheakọrọ' (o yiri akwụkwọ akpụ) bụ nke ọ na-abụ a gbachaa ya n'anwụ ka ọ ghara ịgbarisi, a fọọ ya afọọ ka ọ dị ka onugbu tupu e were ogiri na azụ na ose sie ya.
content_1156	Ọzọ bụkwa nke a ma dịka 'okwe oyibo' (a na-eji ya dịka ụgụ) e ji ya esi ofe egwusi na nke a ma dịka 'ofe osikapa' mgbe ahụ.
content_1156	Ị ma ihe ole na ole e ji ama ofe ndị Igbo?
content_1156	E ji ụfọdụ akwụkwọ mere ọgwụ:
content_1156	A na-eji akwụkwọ mkpụrụosisi ọkwụrụarọ (pawpaw), akwụkwọ mangoro na akwụkwọ lemọọnụ eme ọgwụ e ji agwọ ịba.
content_1156	A na-esi ya esi, ṅụọ ya aṅụọ ma jirikwa ya saa ahụ.
content_1156	6)Osikapa:
content_1156	Mgbe gboo ọkachasị mgbe agha, a na-enwe ụdịrị osikapa dị iche iche nke gụnyekwara nke Abakaliki.
content_1156	E nwere osikapa ụzọ ụlọ mana makana e nweghi etu e si ticha ya oge ahụ, a na-esi ya etu ahụ kama ọ ga-eji nji ma e sichaa ya.
content_1156	Ugbua a na-esi osikapa n'ụzọ dị iche iche gụnyere 'jọlọf', nke e ghere eghe, nke mmanụ nri, nke stu, nke ofeakwu, ụfọdụ na-ejikwa ofe dịka ofe egwusi eri ya.
content_1156	7) Anụ:
content_1156	Oge agha a na-eji ụfọdụ anụmanụ gụnyere agwọ, ngwere, oke (ma nke ụlọ ma nke ọhịa), wdgz eme anụ.
content_1156	Ụfọdụ ndị ka na-eri ugbua, mana ụfọdụ na-asọkwa ha nsọ.
content_1156	A na-agwọ anụ agwọ, eghe ya eghe, ahụ ya n'ọkụ amịkpọ ya amịkpọ ma mgbe ahụ ma ugbua.
content_1156	8) Ọka:
content_1156	Ị jụọ onye ọbụla hụrụ agha Biafra, otu ihe ha ga-akpọ aha bụ 'corn meal', bụ ihe a na-eke ha oge ahụ.
content_1156	Ọ bụ ihe e si n'ọka mepụta.
content_1156	Akụkọ ga-amasị gị:
content_1156	Lee ihe nri na-ada na-ahịa ugbua e mechichara 'border'
content_1156	Etu e si nweta aha ahịa anọ dị n'ala Igbo
content_1156	Uru 12 ọmụ baara ndị Igbo
content_1156	Ihe nkiri a maka ụgba agwọrọ agwọ ga-amasị gị:
content_1157	Igwe Mita ọkụ
content_1157	Onyeisi ụlọọrụ  'Enugu Electricity Distribution Company' (EEDC) na-ahụ maka ọkụ latrik aha bụ Okey Nwosu akọwala ihe na-ebute nghọtahie maka mita ọkụ latrik ọhụrụ na steeti ahụ.
content_1157	Ọ kọwara nghọtahie ndị a nile dịka ajụjụ ndị mmadụ na-ajụ.
content_1157	EEDC: Anyị akpaghị mita ọkụ aka
content_1157	Gọọmentị na ndị Discos na-ama aka onye mere Naịjirịa ejighi nwee ọkụ
content_1157	Gịnị mere e ji chọọ ịgbanwe mita ochie?
content_1157	Nwosu kọwara sị, "Ndi na-ezu ohi ọkụ ekweghị ka anyị na-enweta ego ọkụ anyị zụrụ.
content_1157	Nke a mere na anyị eenwe ike izụta ọkụ ga-ezuru mmadụ niile nke butere na ọkụ anaghị adị etu o kwesịị."
content_1157	" Mịta emela ochie. O nweghị nkwado teknụzụ ọhụrụ  ga-enye aka ịgụkọ ọkụ etu onye siri mụọ ọkụ ya."
content_1157	"Anyị enwetaghị akwụkwọ ozi maka mgbanwe mita ochie"
content_1157	Dịka ụfodụ ndi mmadu na-ewe iwe na akwụkwọ ozi mịta ọhụrụ a eruteghị ha, Nwosu kọwara na ọ bụghị mmadụ niile ka atụmatụ a metụtara kama na ọ bụ ndị Mita ọkụ ha ruru igbanwe ka ha zịgara ozi.
content_1157	"Kedụ ihe mere unu ji  malite igbanwe Mita ọkụ? "
content_1157	Okey Nwosu kwuru sị, " Mgbanwe mita ọhụrụ a dị mkpa iji kwụsi izu oku latrik bụ ihe kacha ebutere EEDC njọ ahia ma mee ka ha na-emefụ ego.
content_1157	Okey Nwosu bụ onyeisi 'Enugu Electricity Distribution Company'
content_1157	O kwukwara na ihe ọzọ bụ na mịta ochie na-esi ike imezi ma o mebie.
content_1157	NERC ebulibeghị ụgwọ ọkụ latrik ọbụla
content_1157	Ndị ọrụ ọkụ latrik agbaala abụbụ ọrụ
content_1157	" O nwere ihe mita ọhụrụ a ga-eme iche ?"
content_1157	Nwosu sị na Mita nke ọhụrụ a pụrụ iche ma nwee kwa amamihe nke ya nke ga-enyere ya aka ka o gosipụta ohi ọku latrik ma ọ bu nrụrụaka ọbụla.
content_1157	"Kedụ ndị ga-enwezi Mita ọhụrụ a?"
content_1157	"Ọ bụ ndị ahia anyị ga-enwe Mita ọhụrụ a ma sịkwa na onye ọbụla chọrọ ị buru Mita oku a gaa ebe ọzọ ga-agwa ndị  EEDC.
content_1157	Akụkọ ka na-abịa
content_1157	Akụkọ ga-amasị gị
content_1157	Lee nri ndị e jiri chere ndụ n'oge agha Biafra, ụfọdụ ka a ka na-eri ugbua
content_1157	Tupu ị gaa China lekwa ihe ị kwesịrị ịma maka ọrịa coronavirus
content_1157	'Enweghị ihe m ji nwaanyị Naịjiria eme kemgbe m nụchara ụtọ nwaanyị ọcha a'
content_1157	Eburu m ọnụ ọtụtụ ụbọchị maka mmezu amụma Hope Uzodinma - Fada Mbaka
content_1158	Phil Jones na David de Gea
content_1158	Otu egwuregwu Burnley asọghị anya ka ha ji ọkpụ goolu abụọ chara acha zọọ Manchester United aja n'Old Trafford.
content_1158	Goolu Chris Wood nyere na nkeji 39 e ji bido bọọlụ na nke Jay Rodriguez nyere na nkeji 56 zuru imenye ndị Man Utd n'agbanyeghi na enweghi onye a chụpụrụ achụpụ.
content_1158	Liverpool agwọọla Manchester United ka ji mpataka
content_1158	Manchester United so Arsenal alọ ka Ọgbọnọ
content_1158	Sheffield abụrụla anụ kpọrọ nkụ juru ManUtd ọnụ
content_1158	Iwe mmeri a e meriri ha n'azụ ụlọ ha mere ka ndị na-akwado Man Utd malite ịkwa ha emu.
content_1158	Ha kwogidere ha 'wooo!!' oge ha na-apụ n'ọgbọegwuregwu oge a gara ezumiike nkeji iri na ise a na-aga ma a gbachaa ọkara nke mbụ, ma kwokwaa ha ọzọ ka ha na-apụ mgbe a gbazuru bọọlụ.
content_1158	Ha burukwara iwe ahụ gbadata na soshal midia ebe ha na-ekwu '#OleOut' nke bụ ịkpọ oku ka a chụpụ Ole Gunnar Solskjaer bụ onye nchịkọta ha.
content_1158	Mmeri a emeela ka Burnley na Crystal Palace, Arsenal, Everton na Newcastle hara na pọịntị
content_1158	Ihe bu mbụ Burnley na-emeri Man U n'ime ugboro 15 ha na-ezute. Ọ bụ n'afọ 1962 ka ha meriri Man U. Ọ bụ ọkpụ goolu ise asatara abụọ ka ha gbara n'oge ahụ.
content_1158	Marcus Rashford bụ onye egwu Man Utd esoghi gbaa bọọlụ n'ihi ahụ ọ merụrụ, nke ahụ gosiri ọfụma maka etu Man Utd si gbagide ọnyụpa n'egwuregwu a.
content_1158	Ka ọ dị ugbua, Chelsea ka ji pọịntị isii aga ha, ebe Burnley na onwe ha ji ohere ahụ rigote n'ogogo 13 na tebulu.
content_1158	Akụkọ ga-amasị gị
content_1158	Ọrịa Lassa abaala Enugwu steeti
content_1158	Lee nri ndị e jiri chere ndụ n'oge agha Biafra, ụfọdụ ka a ka na-eri ugbua
content_1158	Tinubu etinyela ọnụ na ndọrịtaụka gbasara Amotekun
content_1158	Ihe anyị ji kpọchie ụlọahịa mmanụ ụgbọala n'Enugwu - IPMAN
content_1159	Olusegun Obasanjo, Oby Ezekwesili na Laureta Onochie
content_1159	Onye nnyemaka pụrụiche nke Onyeisiala Muhammad Buhari bụ Laurette Onochie na-arụ Olusegun Obasanjo na Oby Ezekwesili aka maka ajọ aha nnyocha Transparancy International nyere Naijiria na nsonso a.
content_1159	Nnyocha nke otu na-eme ngụkọ maka ịkwụba aka ọto n'ụwa niile bụ "Transparency International"  gosipụta na Naijirịa kpụụ afọ n'ala ada  ngụkọ mba na-akwụba aka ọto nke afọ 2019.
content_1159	A ga-akpụpụ Ọkaikpe ukwu Naịjirịa Ụlọikpe?
content_1159	Okonjo-Iweala abụrụla otu n'ime ndị ndụmọdụ na Twitter
content_1159	Ha kwuru na Naịjirịa bụ mba nke anọ ebe nrụrụaka kacha njọ n'Ọdịda Anyanwụ Afrịka.
content_1159	Mana Onochie kwuru na nnyocha ha adabaghị n'ihi  na ọ bụ  ndị 'iweobi' Obasanjo na Oby Ezekwesili nyụrụ ihe na-esi n'ihi na ọ bụ ha hiwere otu Transparency International.
content_1159	O gara n'ihu gwaa ụmụ Naijria ka ha ghara iji nnyocha ahụ Transparency International wepụtara kpọrọ ihe.
content_1159	"Onyeisiala Buhari bụ onye ọkaibe n'ibu agha megide nrụrụaka n'Afrịka."
content_1159	Na-agbanyeghị na ọchịchị Buhari na-etisi mkpu ike sị na ha na-ebu agha megide nrụrụaka, nnyocha Transparency International  kwuru na Naijiria na-agba ọnụba.
content_1159	Mana ya bụ nnyocha  na-arụ ngalaba gọọmenti na-ebu agha megide nrụrụaka dịka EFCC na ICPC afọ.
content_1159	N'onwe ya Ezekwesili onye sị okwu Collin Powell tụọ ilu kwuru na ọ bụ kụrụ ka ọ ga-aghọrọ.
content_1159	O kwuru  n'akara Twitter sị' "Okwu Collin Powell nke sịrị na 'O nweghị ụzọ nzuzo e si enwe ọganihu karịa nkwado, itinye uchu nakwa ịmụta ihe site na ọdịda' bụ ihe gbatara m n'obi oge m hụrụ nnyocha Corruption Perception Index ọhụrụ."
content_1159	Nrụrụaka n'ọdịda anyanwụ Afrịka: Naanị Chad, Guinea Bissau na Cameroon ka Naịjirịa ka mma
content_1159	Naịjirịa bụ mba nke anọ ebe nrụrụaka kacha njọ n'Ọdịda Anyanwụ Afrịka.
content_1159	Nke a bụ dịka nnyocha ọhụrụ ndị otu 'Transparency International' wepụtara n'ụbọchị Tọzde si kwuo.
content_1159	Naanị Cameroon, Chad nakwa Guinea Bissau ka Naịjirịa ka mma na mpaghara ọdịda Anyanwụ Afrịka.
content_1159	A ga-akpụpụ Ọkaikpe ukwu Naịjirịa Ụlọikpe?
content_1159	Okonjo-Iweala abụrụla otu n'ime ndị ndụmọdụ na Twitter
content_1159	N'Afrịka niile Naịjirịa gbara 33 n'ime mba 48 e nyochara.
content_1159	N'ụwa niile, nnyocha ahụ gosiri na Naịjirịa bụ ndị nke 146 n'ime mba 180.
content_1159	Nke a bụ na-agbanyeghi na ọchịchị Muhammadu Buharị etuola ọnụ na ha ebutuola nrụrụaka na Naịjirịa.
content_1159	Ọ bụ kwa afọ ka ha na-edepụta etu mba uwa niile sị kwuba aka ọtọ
content_1159	Otu 'Civil Society Legislative Advocay Centre' (CISLAC) nke bụ otu na-anọchite anya 'Transparency International' kọwara ihe nrụrụaka jị aka njọ na Naịjirịa.
content_1159	Auwal Rafsanjani, onyeisi otu CISLAC kwuru na gọọmentị etiti ka na-enupu isi nye mkpebi ụlọikpe.
content_1159	Rafsanjani kwukwara na nrụrụaka na ndọrọndọrọ ọchịchị bawanyere na Naịjirịa n'afọ gara aga.
content_1159	Ndị nyere aka na nyocha a
content_1159	Lee ka ụfọdụ mba ndị ọzo bụ agbata Naijirịa sị kwụrụ
content_1159	Ihe gọọmentị kwuru
content_1159	Abubakar Malami bụ Ọkaiwu ukwu gọọmentị etiti
content_1159	Mana gọọmentị etiti ekwenyeghi n'ihe ndị Transparency International kwuru.
content_1159	Ọkaiwu ukwu bụ Abubakar Malami kwuru na otu ahụ ejighi ihe akaebe ọbụla wee mee ya bụ nnyocha.
content_1159	Malami kwuru na ọchịchị onyeisiala Muhammadu Buhari emeela ka nrụrụaka gbadata nke ukwu na Naijiria
content_1159	Ọ gara n'ihu maa Transparency International aka n'ihu ka ha gosipụta etu ha si mee nnyocha ha.
content_1159	'Lassa Fever' ka na-akpa ike
content_1159	Eburula
content_1159	Iba Lasa aribatala n'Enugwu steeti.
content_1159	Onye ntaakụkọ BBC gara ụlọọgwụ Parklane ebe ndị ọrụ nọ na gbagharia dịka orịa lassa Fever gburu otu nwaanyị gbara afọ iri asaa na ise ebe ahụ.
content_1159	Ọrịa Lassa abaala Enugwu steeti
content_1159	Ọrịa Lassa Fever emefuola mmadụ atọ n'Ebonyi
content_1159	Ka ọ dị ugbua, enwetela mkpesa Lassa fever na Ondo,Abia, Delta na Kano steeti.
content_1159	ọrịa a egbuola dọkinta abụọ na nwaanyị dị ime na Kano, mmadụ iri na isii na Ondo steeti, otu nwoke n'Abia steeti.
content_1159	Mmachị obodo Wuhan nke dị na China
content_1159	Nje Corona egbuola mmadụ iri na asaa na mba China
content_1159	Ka akụkọ nje na ọrịa na-aga n'ihu, ndị mba China amachiela mbata ma ọ bụ ọpụpụ na obodo Wuhan maka nje Corona nke na-egbu ndị mmadụ ka ọrịa SARS.
content_1159	Nyocha na egosi na ọ bụ  na Wuhan ka ya bụ nje siri bido site na-ire anụ ọhia. Mmadụ iri na asaa anwụọla ebe ihe dịka mmadụ narị ise na iri asaa bụ ya bụ ọria ma otutu ha bị na Wuhan.
content_1159	Ọkụ Ọstrelịa
content_1159	Ọkụ a egbuola otutu mmadụ ma mebie kwa ihe
content_1159	Mmadụ atọ anwụọla dịka ụgbọelu eji emenyu ọku dara na mba Ọstrelịa.
content_1159	Mmadụ atọ a bụ ndị mba Amerịka sọ na mmadụ iri ato na atọ nwurula maka ọku a bidoro gbawa kamgbe ọnwa Seputemba 2019.
content_1159	Dịka ọ dị ụgbụa, amabeghị ihe mere ka ya bụ ụgbọelu daa.
content_1160	Onye ndu otu Ipob Nnamdi Kanu adọọla ndị ọdịda-anyanwụ aka na ntị sị ha ha chọọ ka okwu Amotekun nwee isi ha agakwala ụlọomeiwu steeti ha ime iwu maka Amotekun.
content_1160	N'ozi ọ gbasara n'abali Fraide, na soshal midia, o kwuru na a ga-eji ndọrọndọrọchị na ego mesaa ndị ụlọomeiwu ha anya ma ekposa ya bụ otu nche.
content_1160	Ihe gọọmentị etiti na ndị gọvanọ Ọdịda-Anyanwụ kwekọrịta maka Amotekun
content_1160	Ihe 5 Allen Onyema gwara Nnamdi Kanu
content_1160	Kanu , onye  tụrụ arịrị n'ogbugbu mmadụ ka na-arị elu na Naijria, toro ndị gọvanọ ndị steeti nọ na Ọdịda anyanwụ maka ịtụpụta atụmatụ Amotekun. maka ichekwa mpaghara ha.
content_1160	Ọ gara n'ihu kwaa ndị gọvanọ Ọwụwa anyanwụ emo maka ị nọ ịnọ mmadụ mmadụ na-esi mmụọ mmụọ.
content_1160	Ọ gara n'ihu " Ihe ndị Ugwu ji ka anyị mma bụ na eche anyị ego n'ihi anyị ara ụmụ nne anyị ree agbụụ anyị."
content_1160	Brexit: Anyị ga-apụ n'Jenụwarị- Boris Johnson
content_1160	A họpụtala Boris Johnson ka Praim Minista Briten ọhụrụ
content_1160	Boris Johnson ebinyela aka na Mba Briten ga-apụ na EU n'aabalị 31 nke ọnwa Jenụwarị afọ a.
content_1160	Naijiria na mba Macao ga-agbanwerịta ndị nke ha a tụrụ mkpọrọ
content_1160	Muhammadu Buhari e
content_1160	Onyeisiala  Muhammadu Buhari ebinyela aka na nkwekọrịta ka  Naijiria na Obodo  Macao dị n'okpuru China ịgbanwerịta ndị nke ha  a tụrụ mkpọrọ. na mba abụọ ahụ.
content_1160	Ozi sị akara Twitter ụlọọrụ onyeisiala kwuru na nke a na-eso nkwubi okwu nke imeobi gọọmenti etiti nwere maka ya bụ okwu n'abalị mbụ nke ọnwa Ọgọst afọ 2018.
content_1160	Ha nọrọ  ebe ahụ nọrọ nye ọkaikpe ukwu Naijiria ntụzịaka ka ọ kwado akwụkwọ nkwekọrịta ahụ.
content_1160	Kingsley Moghalu edegarala Ụlọomeiwu Ukwu akwụkwọ mkpesa
content_1160	Kingsley Moghalu
content_1160	Kingsley Moghalu bụbu osote onyeisi ụlọakụ etiti bụ CBN n'aha ịchafụ
content_1160	Kingsley Moghalu bụ nwa afọ zọrọ ọkwa onyeisiala n'aha otu YPP edegarala ụlọomeiwu Ukwu Naijiria akwụkwọ mkpesa were kpọọ oku ha haziharịa iwu ntuliaka.
content_1160	Moghalu chọrọ  ka e me ya iwu iji teknụzụ eme ntuuliaka dịka ịdeba aha,inyocha aha nakwa ikpokọta mpụtara vootu a tụkọtara na ntuliaka.
content_1160	Ọchọrọ ka iwu Naijiria nabata 'smart card reader.'
content_1160	O kpokwara oku ka enye ohere ka ụmụ Naijiria nọ mba ọzọ nwe ike ịtụ vootu ebe ọbụla ha nọ.
content_1160	Na nkọwa ya inwe ntuliaka kwụ ọtọ bụ ihe ga-eweta ezi ntọala nye ọchịchị onye kwuo uche ya nakwa idinotu Naijiria.
content_1160	Ifeanyị Ubah: Ụlọikpe enyela iwu ka Inec gbaa jim
content_1160	Ifeanyi Ubah
content_1160	Ụlọikpe Ukwu dị n'Abuja enyela Inec iwu ka ha cheregodị n'okwu mkpebi ụlọikpe nyeburu ka achutuo Ifeanyị Ubah dịka Senetọ na-anọchite  Anambra South.
content_1160	Cheta na ụlọikpe nke Jọstis Bello Kawu no n'isis ya chụtụburu Ubah maka ebubo iji asambodo NECO adgboroja were zọọ ọkwa Senetọ na ntuliaka e mere n'ọnwa Februwarị afọ 2019.
content_1160	Ifeanyi Ubah ọ baala APC n'ezie?
content_1160	Ka o si kwuru n'ụlọikpe ntuliaka na Naịjirịa
content_1160	Kawu nọkwara n'abali 17 nke ọnwa Jenụwarị afọ jụụ ịkagbu mkpebi e nyeburu n'ikpe ahụ.
content_1160	Grand Slam nke 24 akwaala Serena Williams
content_1160	Serena Wiliams ka na-agba mbọ inweta ntụrụụgo Grand Salm iri abụọ na anọ nke Tenis, oruola mgbe ọ ga-ezu ike?
content_1160	Williams apụọla na asọmpị Tenịs nke Australian Grand slam dịka Wang Qiang meriri ya na-agba nke atọ.
content_1160	Wang jị akara 6-4 6-7 (2-7) 7-5 were merie Williams.
content_1160	Ọ bụ kamgbe 2006 ka agbapụrụ Williams na agba nke atọ na asọmpị Grand slam n'ime afọ iri abụọ na atọ ọ pịawara Lọn Tenisi.
content_1160	Williams emeribuola Wang gbara afọ iri abụo na asatọ n'asọmpị US open na ọnwa Sepụtemba 2019.
content_1160	Williams gbara afọ iri atọ na asatọ na-agba mbọ ịnweta nturu ugo grand slam nke iri abụọ na anọ ya ma Wang abụrụla ya ọgbatauhe.
content_1160	Maka ọkụ Latrik na Naijirịa
content_1160	Ọkụ LAtrik na-anyụ Naijirịa ịkpakụ
content_1160	Gọọmentị Naijirịa na-atụli ma ha a ga-enwụgharị ngalaba niile na-ahụ maka ọkụ latrik n'ihi na kamgbe 2013 enyefere ya n'aka ndị abụghị gọọmentị, ndị Naijirịa nde iri asatọ enwebeghị ọkụ Latrik.
content_1160	Nke a pụtara ihe dịka ha mere nzụkọ National Economic Council n'ụbọchi Tụzde ebe Gọvanọ Kaduna steeti sị na a ga-achọ ụzọ ị dozi nsogbu a ma sị kwa na ngwọta nsogbu a agaghị atọ ọchị.
content_1160	N'Imo steeti
content_1160	Ndị uweojii
content_1160	Ndi uweojii si na ha nwuchiela onye ha si na o bu ya egburu otu nwoke oge ndị isioche ọkpuru ọchichi iri abụọ na asaa mere ngagharịiwe n'imo steeti maka mwepụ ewepụrụ ha?
content_1160	Ha sị na Osuji Sabinus na ndị otu ya kpara mkpa mkpa ga-aga ịzara ọnu ha n'ulọikpe
content_1160	N'Ofesi
content_1160	Nke a bụ maka ndị chọrọ ịga Amerịka mụọ nwa ga-enwe akwụkwọ ikike dịka nwaafọ Amerịka.
content_1160	Onyeisiala Mba ahụ bụ Donald Trump si na atụmatụ ahu abịala na njedebe dịka ha sị na ha agaghị enyezi ụdịri umụaanyi a akwụkwo ha ga-eji baa Amerịka.
content_1160	Akụkọ ga-amasị gị
content_1160	Etu e si eme ka garri ghara ibunye mmadụ ọrịa ịba Lassa
content_1160	Gọọmenti ji aka ha lie nwaanyị ịba Lassa gburu n'Enugwu.
content_1160	Etu e si ama dimkpa Igbo nwere ogologo imi
content_1160	Tupu ị gaa China lekwa ihe ị kwesịrị ịma maka ọrịa coronavirus
content_1161	Nwa a mụrụ ọhụrụ
content_1161	Nwanne ị ma ihe mere ụfọdụ ndị Naịjiria aga ịmụ nwa n'Amerịka?
content_1161	Ị nwereike ịjụ ihe mere anyị ji ajụ ajụjụ a ma ọ bụrụ na ị nụbeghi na Onyeisiala mba Amerịka bụ Donald Trump na-akwado imachi ndị na-esi mba ọzọ abịa amụ nwa na mba ya.
content_1161	O kwuru na tupu i tinye akwụkwọ inweta ikike ịbịa Amerịka mụọ nwa, ị ga-egosiputa na ị nwere ego na mmasị ịkwụ ụgwọ ụlọọgwụ gị nakwa gosi onye na-enye 'visa' na gị na dọkịta ekwekọrịtala maka nlekọta gị.
content_1161	Lee ego ole ọ ga-efu gị inweta 'visa' Amerịka
content_1161	Ihe na-akpọga ndị Naịjirịa Dubai
content_1161	Ụzọ ise ụmụnwaanyị Igbo si 'pụọ iche' ebe ndị nke Saudi Arabia nọ
content_1161	N'ihi atụmatụ a bụ ihe Bekee kpọrọ 'anchor baby', ọtụtụ ndị mba ọzọ amụtala ụmụ ji akwụkwọ ikike na-egosi na ha bụ ndị mba Amerịka n'agbanyeghi na ha bụ ndị mụrụ ụmụ ahụ ji akwụkwọ si mba ọzọ.
content_1161	Ọtụtụ ndị Naịjirịa sokwa na ndị a na-aga amụ nwa na mba Amerịka, mana kedụ ihe mere ha na-eji aga?
content_1161	Ihe mere ụfọdụ ụmụnwaanyị Naịjirịa ji amụ nwa n'Amerịka:
content_1161	1) Nlekọta ahụike ka mma:
content_1161	Priscilla hụrụ onwe ya n'ụlọọgwụ dị na mba Briten kama Naịjirịa dịka o si Amerịka na-ala
content_1161	N'afọ 2017, BBC gosiri etu otu nwaanyị Naịjirịa si mụọ ụmụejima anọ n'ọdọụgbọelu dị na mba Briten ka o si Amerịka na-alaghachi Naịjiria makana a chụghachịrị ya azụ.
content_1161	Ka ọ mụchara nwa, o jide ụgwọ ruru paụnd puku narị atọ na iri atọ.
content_1161	Nwaanyị a kwuru na dọkịta ya gwara ya na ọ ga-akara ya mma ịmụ ụmụ ya ndị a n'ala Bekee; ebe e nwere ụlọọgwụ dị mma ebe a ga-enwe ike ilekọta ya ọfụma.
content_1161	N'ihi ezigbo ụlọọgwụ na nlekọta ahụike ka ọtụtụ ndị na-eji achọ ka ha gbaga Amerịka gaa mụọ nwa.
content_1161	2) Ịnata akwụkwọ ikike:
content_1161	Ihe ọzọ na-eme ka ndị mmadụ na-agbaga Amerịka ịmụ nwa bụ ka nwa ha nwee ikike ịza onye Amerịka.
content_1161	Onye ọbụla ma na onye ọbụla ji akwụkwọ ikike njem Amerịka bụ passport' na Bekee, abụrụla onye mba ahụ; otu ụzọ na-araghị ahụ iji nweta ya bụ ịbụ onye a mụrụ n'ala ahụ.
content_1161	Uru dị na ya nye gị bụ nne na nna si mba ọzọ mụọ nwa ebe ahụ bụ na nwa gị tozuo afọ iri na asatọ (18), o nwereike itinye akwụkwọ n'aha gị ka gị na onwe gị nweta akwụkwọ ikike ịbụkwa onye mba ahụ.
content_1161	3) Ọ bụ ihe 'nganga':
content_1161	Ụfọdụ ndị agaghị ekwe akpọ okwu aha, mana ihe mere ha jiri gaa mba Amerịka ịmụ nwa bụ ka ha nwee ihe ha ga-eji tuo ọnụ ma ọ bụ nyaa isi.
content_1161	N'ihi ohere ime "ị makwa ndị anyị bụ", ụfọdụ na-ebiri ego ha ga-eji gbaga mba Amerịka mụọ nwa.
content_1161	Ụfọdụ oge, ndị Amerịka na onwe ha agbasaala akụkọ na-egosi na ụfọdụ ndị abịala mụọ nwa ma jide ụlọọgwụ ndị Amerịka ụgwọ.
content_1161	Mụọ ozi na-agbapụta ndị agaghị akwụnwụ ụgwọ n'ụlọọgwụ
content_1161	Lee ụfọdụ ndị a ma ama na Naịjiria mụrụ ụmụ ha n'Amerịka:
content_1161	1) Kenneth Okolie
content_1161	2) Daniel K Daniel
content_1161	3) Ruth Kadiri-Ezerika
content_1161	Akụkọ ndị ga-amasị gị:
content_1161	Etu e si ama dimkpa Igbo nwere ogologo imi
content_1161	Coronavirus vs Lassa: Ihe e ji ama onye na-arịa ọrịa ọjọọ abụọ a
content_1161	Etu e si eme ka garri ghara ibunye mmadụ ọrịa ịba Lassa
content_1161	Gọọmenti ji aka ha lie nwaanyị ịba Lassa gburu n'Enugwu
content_1161	Ihe nkiri a ga-amasị gị:
content_1162	Burna Boy
content_1162	Emume Grammy nke iri isii na abụọ ehibere n'ụbọchị iri abụọ na isii nke ọnwa Jenụarị na-ebiri ọkụ na Los Angeles dị na mba Amerịka.
content_1162	Ụmụ Naịjirịa nọ n'elu twitter na-egosi obi anụrị ha na 'Burna Boy' nke Naịjirịa so na ndị nwereike inweta ya bụ nturugo.
content_1162	Burna Boy agbaala n'ihe emume Trevor Noah
content_1162	Ihe iribama mere na #SoundcityMVP 2019
content_1162	Ụfọdụ n'ime ha na-ekwu ihe ha ga-eme ma ọ bụrụ na o merie .
content_1162	@CalebChom na-ekwu ego ọ ga-enye maọbụrụ na Burna mabute Grammy
content_1162	@FreedomOghenero na-ekwu na obi siri ya ike na Burna ga-amabute ihe nrite a.
content_1162	Cheta na Burna Boy nke Naịjirịa so na ndị nwereike inweta ntụruugo kachasị n'egwu bụ Grammy.
content_1162	E debanyere ọbaegwu ya ọ kpọrọ 'African Giant' n'ogogo ndị nwereike inweta 'ọba egwu kachasị mma n'ụwa' nke bụ 'Best World Music Album na Bekee'.
content_1162	Bruno Mars nwetere nrite 6 na Grammy
content_1162	Uwe ụmụnwaanyị bịara Grammy yi ga-atụ gị n'anya
content_1162	Ladysmith Black Mambazo eriela Grammy
content_1162	Nke a ga-eme ya mbụ Burna Boy ezigbo aha ya bụ Damini Ogulu, na-abanye na ndị nwereike irite nturuugo Grammy a.
content_1162	Mana ọ bụghị ya bụ onye Naịjirịa mbụ na-enweta ohere a; ndị dịka King Sunny Ade, Fela Kuti, Femi Kuti na ndị ọzọ.
content_1162	'Soshal midia bill'
content_1162	Gị na-eji soshal midia achọ ndị mmadụ okwu, ị nwereike ịbanye na nsogbu ma e tinye iwu a.
content_1162	Ị chetara iwu megidere okwu akpọmasị ndị ụlọomeiwu ukwu tiputara n'izu gara aga nke a sị na ikpe ya bụ ikpe ọnwụ? E bufekwaala ya ngụpụta nke abụọ ugbua.
content_1162	Obiano na-akasi ndị ahịa Ọchanja obi
content_1162	Aka na-achị Anambara steeti bụ Willie Obiano etiela ndị ọkụ gbara ihe ha n'Ọchanja metụtara aka n'obi ma kwuo na enweghị ụdịrị ego ọ sọrọ ya bụrụ, nwereike ịkpọghachite ndị nwụrụ anwụ.
content_1162	Obiano kwuru nke a ka o du ụfọdụ ndị isi a hụrụ kwaba okpu n'Anambara steeti gaa ekpere maka akwamozu nne na nna nwa ọkụ ahịa Ọchanja ahụ gbagburu.
content_1162	Jose Mourinho ga-anọ Tottenham ruo 2020-23
content_1162	Jose Mourinho ndị Tottenham ka were n'ọrụ, ga-anọ ebe ahụ ruo afọ 2022 na 2023 ma ọ bụrụ na o metaghị ihe e ji chụọ ya.
content_1162	Mourinho na onwe ya kwuru na ọ bụ ụdịrị ndị ọgbabọolụ nọ n'otu ahụ mere akpịrị ogologo isonye otu a.
content_1162	Akụkọ mere ugbua bụ na Jose Mourinho abụrụla onye nchịkọta otu egwuregwu Tottenham Hotspur dịka a chụchara Mauricio Pochettino.
content_1162	Mourinho bụbu onye nchịkọta Manchester United na Chelsea tinyereaka n'akwụkwọ ịnọ n'ọkwa na ngwụcha afọ 2022 ruo 2023.
content_1162	Tottenham esepụla Mauricio Pochettino oche n'otele
content_1162	Tottenham emeriela Rochadale
content_1162	Mourinho sị na ụdịrị ndị ọgba bọọlụ Tottenham nwere na-enye ya obi aṅụrị nke ukwuu.
content_1162	Onyeisioche ndị Tottenham bụ Daniel Levy sị " N'ime Jose anyị nwere onye so n'otu ndị nchịkọta kachasị mma na bọọlụ"
content_1162	Cheta na Tottenham chụrụ Mauricio Pochettino n'ọrụ agbanyeghi na o du ha ruo agba nke ikpeazụ asọmpi champịọns league n'afọ gara aga.
content_1162	Ihe ndị mmadụ na-ekwu maka ya
content_1162	Harry Kane bụ onye ndu ndị Tottenham sị na ọ na-abatara Mourinho n'otu ha
content_1162	Matt sị ka a na-atụ anya Bale ịbịa Tottenham ugbua
content_1162	Josephine ugwu atụrụla ugwu
content_1162	Nwada Josephine Ugwu turuugo pụrụiche n'aka onyeisala Buhari maka ego ndị mmadụ furu efu ọ na-eweghachite azụ n'ọdọụgbọelu dị ịche iche na Naịjirịa.
content_1162	Nwaanyị na-arụ ọrụ ihicha ụlọ weghachịrị ọtụtụ nde maịra ego.
content_1162	N'ofesi
content_1162	Mba Izrel akwala mgbọ na mba n'ọtụtụ ebe na mba Siria megide gọọmentị Siria nakwa ndịagha Ịran.
content_1162	Ndịagha Izrel sị na nke a bụ na nzaghachị ọtụtụ ogbunigwe ndịagha Iran gbara n'Izrel.
content_1162	Nkeji ehihie
content_1162	Buhari sị ka ehiwe ụlọikpe pụrụiche maka mpụ
content_1162	Onyeisiala Muhammadu Buhari akpọkuola ndị ụlọomeoiwu ka ha gbapụ ya ọsọ n'itinye iwu ga-ehiwe ụlọikpe ga-elebanya na mpụ ndị pụrụiche.
content_1162	Ọ kpọrọ oku a n'ọgbakọ e mere iji belata nrụrụaka n'etiti ndị na-arụrụ ọha ọrụ bụ ebe ọ rịọrọ ndị ọkaikpe ka ha nabata atụmatụ a.
content_1162	Buhari ebinyela aka n'iwu #NotTooYoungToRun
content_1162	Ụkọchukwu a sị wakporo nwaanyị n'ike
content_1162	A nwụchiela nwoke ahụ kụgburu nwunye ya
content_1162	Ndị uweojii Enugwu steeti agbaala otu ụkọchukwu n'anwụ n'ihi ebubo ịwakpo otu nwaanyị n'ike  nakwa ịkwọ ọgwụ ego.
content_1162	Komishọna ndị uweojii na steeti ahụ bụ Ahmed Abdur-rahman kwupụtara nke mgbe ọ na-agba mmadụ iri atọ na isii ndị ọzọ n'anwụ maka mpụ dị iche iche.
content_1162	Otu nwoke egbuola nwunye ya n'Enugwu
content_1162	Ndịagha mba Amerịka abụọ anwụọla n'ihe mberede ụgbọelu helikọpta mere n'Afghanistan n'ụbọchị iri abụọ nke ọnwa Nọvemba.
content_1162	A ka na-enyocha ihe kpatara nke a mana ndị oyi ndụ egwu kwuru na ha gbaturu ụgbọelu helikọpta ndị Amerịka na mpaghara Logar.
content_1162	Nkeji
content_1162	Ihe nkiri
content_1163	Kobe Bryant
content_1163	Kobe na nwa ya nwaanyị gbara afọ iri na atọ bụ Gianna so n'ime mmadụ itoolu nwụrụ na mberede ụgbọelu n'obodo Kalabasa dị na Kalịfonịa.
content_1163	Bryant nwụrụ n'afọ iri anọ na otu, ọtụtu ndị mmadụ nke gụnyere Barack Obama na ọtụtụ ndị ọzọ na-eru uju maka ọnwụ ya.
content_1163	Kobe Bryant na nwa ya nwaanyị
content_1163	Bryant bụ onye egwu bọọlụ nkata a ma ama n'ụwa niile.
content_1163	Nna ya bụ Joe Bryant tụkwara bọọlụ nkata n'agba NBA nke mba Amerịka.
content_1163	Lee ihe ise ịkwesiri ịma maka Kobe Bryant
content_1163	1. Kobe Bryant turu ugo dịka onye kachasị n'egwuregwu bọọlụ nkata nke mba Amerịka ugboro ise
content_1163	2. Ọ tụụrụ ndị otu Los Angeles Lakers bọọlụ afọ iri abụọ (20).
content_1163	3. Bryant lara ezumike nka n'afọ 2016.
content_1163	4. Ọ bụ kwa onye kachasị n'egwuregwu nkata bọọlụ nke afọ 2008.
content_1163	5. Ọ bụ naanị ya bụ onye nweterela akara narị iri atọ (300) n'afọ iri atọ na anọ (34).
content_1163	6. Kobe Bryant eturukwala ugo n'emume ndị kacha mee ihe onyonyo nke "Oscar" maka ihe onyonyo o mere nke a kpọrọ "Dear Basketball".
content_1163	7. N'afọ 2003 ka e boro ya ebubo ịwakpo nwaanyị kama e mechara tụghapụ ya bu ikpe n'ụlọikpe.
content_1163	Ihe ikpeazụ o kwuru n'akara Twitter ya bụ ikele ogbo ya bụ Lebron James maka ịgafe ya n'ọkwa.
content_1163	Ihe ndị mmadụ nwere ikwu maka ọnwụ Kobe Bryant
content_1163	Barack Obama
content_1163	Donald Trump
content_1164	Charly Boy bụ otiegwu a ma ama na Naịjirịa, ma bụrụkwa onye ọnụ ya na-eru n'okwu banyere ihe na-eme na Naịjirịa, ọkachasị ebe ọ na-emetụta etu ndị na-achị si achị.
content_1164	Na mkparịtaụka ya na BBC Igbo nwere, Charly Boy dụrụ ndị a na-achị ọdụ ma sị ka ha gbado anya n'etu e si achị ha nakwa hụ na ndị na-achị mba Naịjirịa jidere ha ọfọ.
content_1164	Gee ya ntị n'ihe nkiri dị n'elu.
content_1164	Akụkọ ga-amasị gị
content_1164	Charly Boy: Ndị ọjọọ na-achị Naịjirịa
content_1164	Ọ bụ sọ Mbaka ka Chineke na-agwa okwu? - PDP Imo steeti
content_1164	Nnamdi Kanu ekwuteghi ya, Naịjirịa abụghị 'zoo' - Charly Boy
content_1164	Oge eruola mgbe ụmụ Igbo ga-edozi ala Igbo - Charly Boy
content_1164	Eburu m ọnụ ọtụtụ ụbọchị maka mmezu amụma Hope Uzodinma - Fada Mbaka
content_1165	Gun men
content_1165	'A sị na ihe ọbụla lara elu ga lọtarịrị n'ala', etu a ka ọ dị mgbọ egbe a gbaliri elu.
content_1165	Ọtụtụ mgbe ndị ọrụ nchekwa na ndị ọzọ na-adị agbalikarị egbe elu n'obi aṅụrị karịsịa ebe a na-eme emume.
content_1165	Uweojii n'Enugwu anakọsịala ndị mmadụ egbe
content_1165	Ogbaghara adaala na Pọtakọt
content_1165	Ụdị agwa a ebutele ọnwụ ọtụtụ ndị mmadụ dịka mgbọ egbe a gbaliri elu tụrụ ha.
content_1165	Otu n'ime ndị nwụrụla a na-eche na ọ bụ n'ihi ịgbali egbe elu a bụ Ndubuisi Emenike, bụ onye pati All Progressives Congress (APC) n'Imo Steeti.
content_1165	Ọ nwụrụ site na mgbe tụrụ ya oge otu onye ọrụ nchekwa gbaliri egbe elu dịka ha na-aṅụ ọṅụ na mmeri nwada Princess Miriam Onuoha meriri na ntuliaka.
content_1165	N'ihi nke a, ka anyị lebanya n'ọghọm ndị dị n'ịgbali egbe elu.
content_1165	Kedụ ihe na-eme ma a gbalie egbe elu?
content_1165	Otu onye ọkachamara n'ihe banyere egbe na mgbọ bụ David Dyson sị na mgbọ egbe a gbaliri elu na a ga ogogo dị anya.
content_1165	Mana a naghị ama ebe ọ ga-ada, ohere dị na o nwereike ibute mmerụ ahụ maọbụ ọnwụ.
content_1165	Aka akparala onye Fulani ọchịehi bu akpa mgbọegbe akpagharị
content_1165	Nyocha kwuru na agbanyeghi na ọsọ mgbọ egbe ji ada n'ala dị nta karịa nke o ji gbalie elu mana o nwereike ibute ọnwụ.
content_1165	N'ihi nke a ọtụtụ obodo dị n'ụwa dịka Califonịa, Texas, Arizona amachiela ndị mmadụ ịgbali egbe elu.
content_1165	Ihe mere ndị mmadụ ji agbali egbe elu
content_1165	Mgbọegbe
content_1165	Ọnụ na-ekwuru ndị uweojii n'Imo Steeti bụ Orlando Ikeokwu sị dịka omenala ndị si dị na a na-ahụta ya dịka nkwanye ugwu.
content_1165	Na ọ bụ mkpọnala ka a na-agbakarị mana ugbua ndị mmadụ malitere ịgbali egbe elu karịsịa ndị ọrụ nchekwa.
content_1165	Aka akparala nwoke na-arụpụta egbe na-eresi ndị omekome n'Enugu
content_1165	O kwuru na nke a adịghị mma na o nwereike igbu mmadụ na ọ bụ imefu ngwa agha e kwesịrị iji rụọ ọrụ.
content_1165	Orlando si n'agbanyeghi na o nweghi iwu machiri ịgbali egbe elu na Naịjirịa mana e nwere ike ịkpọpụ mmadụ ụlọikpe maka ime ụzụ na ihe ndị ọzọ.
content_1166	Ọnụ na-ekwuru ndị  orụ gbatagbata na Legọs bụ Nosa Okunbor gwara BBC na ụlọahịa abụọ adala n'ihi ọkụ gbara n'Anambra Plaza dị na Balogun na Legọs.
content_1166	Anya hụrụ ka o si mee sị na ọkụ a malitere mgbe o ji ọkara gafee elekere itoolu nke ụtụtụ a.
content_1166	Ụlọ na-agba ọkụ n'ahia Balogun, Legọs
content_1166	E menyụọla ọkụ ọgbụgba n'ahịa Ogbete
content_1166	Ọkụ a butere ọgbaghara n'ahịa Balogun ebe ndị mmadụ na-agbalị ịzọpụta ngwaahịa ha.
content_1166	Onyeisi ndị ọrụ gbatagbata bụ Lasema Oluwafemi Oke-Osanyitolu sị na Amabeghị ihe butere ọkụ a kama na onwereike ịbụ ọnọdụ ihueluigwe.
content_1166	Ọ sị na ndị ọrụ ya nakwa ndị ọrụ mgbanyụọkụ na-agba mbọ imenyụ ọkụ ahụ ma rịọ ka onye ọbụla dere duu.
content_1166	Cheta na nke a ga-eme ya ugboro abụọ n'ime ọnwa atọ ọkụ na-agba na Balogun dị na Legọs Island.
content_1166	Kirie ihe a ka ị chọpụta ụlọọrụ ndị mgbanyụ ọkụ dị nso n'ebe ị nọ.
content_1166	Akụkọ ndị ga-amasị gị:
content_1166	Anambra steeti ga-ebido inye ndị lụrụ agha ọgwụgwọ n'efu
content_1166	Otu onye ọzọ eburula ọrịa Lassa Fever n'Enugwu
content_1166	Ọrịa e jibu mara ndị okenye ndị ntoroọbịa na-arịazị ugbua
content_1167	Ndị ọrụ ahụike bu igbe ka ha si ụlọọgwụ Jinyintan ebe a na-elekọta ndị a chọtara ọrịa coronavirus, apụta
content_1167	Ihe ruru mmadụ iri na ise bụ ndị ọrụ ahụike ebutela ọrịa n'obodo Wuhan
content_1167	Nwata akwụkwọ e che na o bu coronavirus si Cahịna bata Ivory Coast mechara ọ bụrụ na o bughi ya.
content_1167	Mịnịstry ahụike na mba Ivory kwuru na nwata bụ enyocharala ahụ ma chọpụta na o bughi ọrị a n'ezie.
content_1167	Tupu ị gaa China lekwa ihe ị kwesịrị ịma maka ọrịa coronavirus
content_1167	Anyị ebidola inyocha ndị njem maka nje 'coronavirus' - FAAN
content_1167	Dịka ọ dị ugbua nwata alakwurula ezinaụlọ ya n'ahụike nakwa izuoke.
content_1167	Nke a na-egosi na ọrịa ọjọọ a marala ụkwụ n'ọtụtụ mbaụwa abatabeghi mba Afrịka chaachaa.
content_1167	Buhari gbaa arụkwaghịm n'ọchịchị - Abaribe
content_1167	Sịnetọ Enyinnaya Abaribe bụ onye ndu ndị sinetị kachasị nta agwala onyeisiala Buhari ka ọ rịtuo n'ọchịchị ya n'ihe ọnọdụ nchekwa na Naịjirịa.
content_1167	O kwuru nke a na nzukọ ha n'ụbọchị Wednezde mgbe ndị omeiwu na-atụgharị uche n'ọnọdụ nchekwa ma kpọọ oku ka a hazigharịa obodo.
content_1167	Akụkọ kachasị taa: Ihe Abaribe gwara Buhari
content_1167	'A gaghị m etinye ọnụ n'okwu N100m ụlọikpe sị anyị kwụọ'-Abaribe
content_1167	Abaribe sị na ihe o ji kpọọ oku a bụ maka na Buhari amala afọ n'ala n'ihe banyere nchekwa nakwa ihe ndị ọzọ Naịjirịa kamgbe ọ bara n'ọchịchị.
content_1167	Ndị Sịnetọ ndị ọzọ gara n'ihu kwuo ka Buhari chụọ ndị isi ngalaba nchekwa dị iche iche na Naịjirịa.
content_1167	E buliela ego ọnwa ndị NYSC
content_1167	Gọọmentị etiti sị na ha ga-amalite ịkwụ ndị ji otu afọ efe ala nna a kpọrọ NYSC n'ịchafụ ego dị puku naịra isi atọ na atọ dịka ụgwọ ọnwa.
content_1167	Onyeisi ngalaba ahụ bụ Brig. Gen. Shuaibu Ibrahim sị na ụgwọ a ga-amalite na-egbughi oge dịka o si na eko mkpata na mmefu nke afọ 2020.
content_1167	N'ofesi
content_1167	Mba Palestine ajụla atụmatụ onyeisiala mba Amerịka bụ Donald Trump wepụtara maka ime udo na mpaghara Middle East.
content_1167	Trump sị na Jerusalem ga-abụ isiobodo ndị Izrel ebe ọwụwa-nyanwụ Jerusalem ga-eso bụrụ nke Palestine.
content_1167	Mana onyeisiala Palestine bụ Mahmoud Abbas sị na anaghị ere Jerusalem ere.
content_1167	N'egwuregwu
content_1167	N'egwuregwu Tennis, Dominic Thiem meriri Rafael Nadal ma gbochie ya ịgafe n'agba nke ikpeazụ n'asọmpi Australian Open na-aga n'ihu ugbua.
content_1167	Nkeji
content_1167	Ihe nkiri
content_1167	'Anyị achọghị Iyaloja na Babaloja n'ahịa anyị'
content_1167	Ndị Igbo na-azụ ahịa n'Odunade na Legọs egosila iwe ha maka atụmatụ Iyaloja na Babaloja a chọrọ ịmalite n'ahịa ahụ.
content_1167	Otu onye na-azụ ahịa n'ebe ahụ bụ Emmanuel gwara BBC Igbo n'ekwentị na ọ bụ ụzọ a chọrọ isi nara ha ụgwọ ụtụisi ugboro abụọ.
content_1167	'Itinye 'Iyalọja' na 'Computer village' bụ iji kpachapụ Ndigbo'
content_1167	Ndị ahịa Computer Village sị na ha achoghị Iyaloja na Babaloja
content_1167	Ka ọ dị ugbua, BBC Igbo na-agba mbọ i nweta ndị isi ahịa na ndị okpuruọchịchị ka ha tinye ọnụ n'okwu a.
content_1167	Cheta na otu ihe a mere na ndị na-ere ahịa na 'Computer Village' dịkwa na Legọs.
content_1167	#JusticeforChima
content_1167	Chima Ikwunado nwụrụ n'ebe ndị uweojii jichiri ya
content_1167	#JusticeforChima na-ewu n'elu soshal midia dịka ndị mmadụ ji ohere ahụ a kpọ oku ka-enwetara Chima nwụru n'aka ndị uweojii ikpe ziri ezi
content_1167	Ndị uweojii boro ya na ụmụ nwoke anọ ndị ọzọ ka nọ n'ime mkpọrọ ebubo izu ohi nke ha gbara mbọ gọnarịa.
content_1167	Coronavirus eburula bata 18
content_1167	Ụlọọrụ ụgboelu British Airways amachiela njem niile na-aga mba Chaịna  nakwa ndị si ebe ahụ apụtakwa n'ihi egwu ọrịa  Coronoavirus
content_1167	Dịka ọ dị ugbua, ihe karịrị mmadụ narị anwụọla site n'ọrịa a.
content_1167	Ọ pịa ọkpọ bụ  Anthony Joshua a ga-eme ka Mohammed Ali si me?
content_1167	Onye na-ahaziri Joshua ọrụ ekwuola na ọ na-akwado ị lụ ọgụ na mba Kongo dịka Ali si me.
content_1167	Ọ bụ ebe ahụ ka Mohammed Ali nọ kụpụ George Foreman ọkwụrụ n'anya.
content_1167	Akụkọ ụwa n'otu nkeji
content_1167	Anambra steeti ga-ebido inye ndị lụrụ agha ọgwụgwọ n'efu
content_1167	Aka na-achị Anambra steeti bụ Willie Obiano enyela iwu na ndị agha niile lụrụ ọgụ n'agha Biafra ga-ebido ị nata ọgwụgwụọ n'efu na steeti ahụ.
content_1167	Ha kwuru na mere nke a iji nyere ndị agha ahụ enyemaka ma cheta kwa agha Biafra biri n'afọ iri ise gara aga.
content_1167	Ihe ndị mere Igbo ejighị Odumegwu Ojukwu, enyi Biafra egwu egwu
content_1167	Kọmishona mgbasaozi na steeti ahụ bụ Don Adinuba gara n'ihu kọwaa na a ga-ebido ngụkọ na ndenye aha ndị a iji mata ole ha dị.
content_1167	Ịba Lassa ataala is mmadụ 41 kemgbe 2020.
content_1167	N'aka ọzọ Gọọmentị Naịjirịa ekwuola na ọnụọgụgụ ndị nwụrụ site n'ọrịa Iba Lassa eruola iri anọ na otu.
content_1167	Minista ahụike bụ Osagie Ehanire kwukwara na mmadụ narị abụọ na iri ise na asaa bụ ọrịa ahụ na steeti iri na itoolu ugbua n'ala Naịjirịa.
content_1167	Na mba ofesi
content_1167	Ihe ruru mmadụ iri na ise bụ ndị ọrụ ahụike ebutela ọrịa n'obodo Wuhan
content_1167	A na-enyocha mmadụ anọ na mba Itiopia maka egwu na ha bu nje Coronovirus.
content_1167	Gọọmentị mba ahụ agbachiela ndị mmadụ ahụ gụnyere ụmụakwụkwọ atọ n'otu ebe dịka ezigara ọbara ha mba Saụt Afrịka maka nyocha.
content_1167	N'egwuregwu,
content_1167	Ọ ga-akpọtụ na Manchester taa dịka ndị ekwensu ọbara na Manchester ga-achịpụ ya taa n'asọmpị EFL Cup
content_1167	Cheta na otu Man City ji point atọ gafee otu Man United site n'asọmpị ndị ha gbaburu ochie.
content_1167	Gee akụkọ n'otu nkeji ebe a
content_1168	Ọnụọgụgụ bụ ihe dị oke mkpa n'asụsụ Igbo.
content_1168	Nke a mere BBC Igbo ji gakwuru ndị na-azụ ahịa n'Abuja ka ha tụgharịa ụfọdụ ọnụọgụgụ n'Igbo.
content_1168	Ọnụọgụgụ ndị dịka 'Million', Billion' na Trillion' bụ ego a na-akpọ n'azụmahịa, mana mmadụ ole ma ihe a na-akpọ ya n'asụsụ Igbo?
content_1168	Akụkọ ndị ga-amasị gị:
content_1168	Ị ma asụ Igbo?
content_1168	Gịnị bụ 'Cricket' n'asụsụ Igbo?
content_1168	Ị ma asụ Igbo? Gịnị bụ 'Blue' n'Igbo?
content_1169	Eyinnaya Abaribe
content_1169	Onweghị ihe ndị DSS kwuru maka nwụchi Abaribe ruo ugbua
content_1169	Garba Shehu bụ ọnụ na-ekwuchitere Onyeisiala Muhammadu Buhari ekwuola sị na Enyinnaya Abaribe bụ omeiwu na-anọchite anya Abịa Saụt n'Ụlọomeiwu Ukwu kwesịrị ịnọ na nga.
content_1169	Ka Ụlọomeiwu na-eme ọgbakọ ha nke Wenezde bụ ụbọchị nke 29 nke ọnwa Janụwarị, Abaribe sị na ọ bụrụ na Onyeisiala Buhari agaghị echekwanwu Naịjirịa, ya buru akpa ya laa.
content_1169	Gịnị ga-emezi Abaribe ma Kanu abịaghị ikpe ya taa?
content_1169	Nwụchị Abaribe: Ihe otu na-achọ Biafra kwuru maka ya
content_1169	'A gaghị m etinye ọnụ n'okwu N100m ụlọikpe sị anyị kwụọ'-Abaribe
content_1169	Abaribe sị na o kwuru nke a makana o gosiri na Buhari agaghị achịtanwu Naịjirịa.
content_1169	Ọ sị na ihe tụrụ ya n'anya bụ na onyeisiala sị na oke ogbugbu mmadụ na-aga n'ihu na Naịjirịa na-atụ ya n'anya.
content_1169	Okwu ya abụghị ihe a nabatara nke ọma n'ogige gọọmentị.
content_1169	Shehu na onwe ya gbarụrụ ihu maka okwu Abaribe.
content_1169	O kwuru uche ya na Twitter sị na Abaribe enweghị ikike ikwu ụdịrị okwu a o kwuru, makana o so na pati ọ sị tinyere Naịjirịa n'ọnọdụ ọ nọ ugbua.
content_1169	Ọ gakwara n'ihu sị na Abaribe, dịka onye gbaara Nnamdi Kanu akaebe, nyere ya ohere iji gbanarị ikpe gọọmentị na-ekpe ya, kwesịrị ịnọ na mkpọrọ.
content_1169	Ọ sị na ọ bụrụ na Buhari ga-aritu n'ọkwa, ọtụtụ mmadụ gunyere Abaribe kwesikwuru iritu.
content_1170	Ndị China
content_1170	WHO etiela mkpu si ka mba ụwa kee nkwucha dịka ọrịa Coronavirus ghọrọla nnukwu nsogbu nye ahụike ọha na eze mba ụwa nke Bekee kpọrọ " Public Health Emergency of International concern".
content_1170	WHO gbara ama na  ya bụ ọrịa egbuola m mmadụ otu nari na iri asaa, ebe ya bụ ọrịa ji derela mmadụ.
content_1170	Coronavirus vs Lassa:  Ihe ndị ajọ ọrịa abụọ a ji yie onwe ha
content_1170	Ihe gọọmentị Naịjirịa na-eme ịgbochi ọrịa Coronavirus
content_1170	Onye e che na o bu coronavirus bata n'Ivory Coast ebughi ya n'ezie - Ministri ahụike
content_1170	Tupu ị gaa China lekwa ihe ị kwesịrị ịma maka ọrịa coronavirus
content_1170	N'ozi ha wepụtara n'abali Tọzde, WHO kwuru na ọtụtụ ndị ọrịa si mba China dịka ngụkọ gosiri na mmadụ 7736 nke pụtara mmpasent 99 ndị bu ya bụ na mba China.
content_1170	Ha kwuru na ihe gara aka njọ ma ọ bụrụ n'ọbụghị na mba China bidoro n'ehihie chọwa ewu ojii.
content_1170	Dọkịta Tedros Adhanom Ghebreyesus bụ onyeisi otu WHO
content_1170	Ihe ndị a nile pụtara ihe na mkparitaụka nke Dọkịta Tedros Adhanom Ghebreyesus bụ onyeisi otu WHO na ndị ntakụkọ nwere .
content_1170	"Aha a ga na-akpọgodị ọrịa coronavirus ọhụrụ a bụ  "2019-nCoV acute respiratory disease"
content_1170	Orịa Coronavirus nke bidoro na China n'ọgw ụgwụ afọ 2019 abanyela na mba Japan, Vietnam nakwa Germany.
content_1170	Gịnị bụ isiokwu nzuko Buhari na Jonathan nwere?
content_1170	Onyeisiala Muhammdu Buhari lere onye bubụ Onyeisiala bụ Goodluck Jonathan ọbịa n'obi ọchịchị Aso Rock n'ụbọchị Tọzde.
content_1170	Ndị isi abụọ a nwere obere mkparịtaụka ime ụlọ bụ nke na-ewere ihe dịka nkeji iri.
content_1170	Ụbịam na ndị ndọrọndọrọ ọchịchị ọ bụ nwanne?
content_1170	Ihe Goodluck Jonathan kwuru maka Saraki
content_1170	Jonathan mgbe ọ pụtara agwaghi ndị ntaakụkọ okwu mana kepukepu kwuru si n'akwụkwọ Punch sị na ọ bịara ikele Buhari maka nkwado o nyere ya mgbe a wakporo ụlọ ya.
content_1170	Akụkọ kwukwara na Buhari kwere Jonathan nkwa na a ga-echekwa ya.
content_1170	Cheta na Jonathan bịakwara ụdị njem a n'ụbọchị 10 nke ọnwa Ọktoba, 2019.
content_1170	Bruno ọ ga-ebuputa Manchester United?
content_1170	Otu egwuregwu Manchester United azụọla Bruno Fernandes na-agbara Sporting Lisbon bọọlụ n'ebe etiti.
content_1170	Manchester United ji ọnụego dị nde paund iri anọ na asaa zụta Fernandes bụ onye ga-abara ha bọọlụ ruo afọ ise na ụma.
content_1170	Dịka ọ na-etinye aka n'akwụkwọ nkwekọrịta, Fernandes sị na ọ ga-agba mbọ ịhụ na ọ mabutere iko na Manchester United.
content_1170	Ọwụwanyanwụ ga-enwe ndị ọrụ nchekwa nke ha - Umahi
content_1170	Ndị gọvanọ ọwụwa anyanwụ Naịjirịa
content_1170	Gọvanọ Dave Umahi bụ onyeisi ọgbakọ gọvanọ ndị ọwụwa anywanwụ kwuru nke a n'Abakaliki n'ụbọchị Wenzde.
content_1170	O kwuru na ọ bụ iji chekwa ndị Igbo n'aka ndị ọchịehi Fulani na nsogbu ndị ọzọ n'ebe ndụ na akụnaụba ha dị.
content_1170	Onye na-achị Ebonyi amachiela ọchị ehi
content_1170	Nkata ọhụrụ ndị Gọvanọ ọwụwa-anyanwụ na-akpa maka nchekwa
content_1170	Ọ kpọpụta beghị aha ọbụla a ga-agụ otu ahụ mana a na-atụ anya na ọ ga-amalite n'oge adịghị anya.
content_1170	Buhari na ndị ọru nchekwa na-eme nzukọ n'Abuja
content_1170	Onyeisiala Muhammadu Buhari akpọọla ndị isi ọrụ nchekwa niile nzukọ na-aga n'ihu n'Abuja ugbua.
content_1170	Nzukọ a bụ nke ndị akpọrọ "National Security Council Meeting" na-eme n'Obi Gọọmentị dị n'Abuja.
content_1170	Nke a na-abịa n'azụ ụfọdụ ndị omeiwu sị ka ndị isi ọrụ nchekwa rituo n'ọkwa maka oke ogbugbu mmadụ na-aga n'ihu na Naịjirịa.
content_1170	Otu onye n'ime ha bụ Enyinnaya Abaribe sị na Onyeisiala Buhari n'onwe ya kwesiri iritu.
content_1170	Lee ihe onyonyo si nzukọ a pụta ọnụ na-ekwuru Buhari na soshal midia bụ Bashir Ahmad wepụtara.
content_1170	Coronavirus ka na-akpọtụ taa
content_1170	Otu nwata akwụkwọ Naíjiría na-agụ mahadum na Chaịna agwala BBC Igbo ihe ha na-agabiga dịka ọrịa Coronavirus na-abawanye na mba ahụ
content_1170	Nwaokoroọbịa ahụ aha bụ Emmanuel si na ọ bụ kwa ụbọchị ka a na-enyocha ha ahụ ịmata ka ha enwere ịba.
content_1170	Ọ sị na nke ka njọ bụ na anaghi ekwesi ka mmadụ me ngaghari na-ejighi ikike nke mere na agụ bụzi ezigbote nsogbu ha nwere ugbu a.
content_1170	Nke a na-abịa dịka ekwuputala na nje Coronavirus abaala mpaghara Chaina niile ma gbuo mmadụ otu narị na iri asaa ebe mmadụ puku asaa na narị asaa bu ya na ya bụ mba.
content_1170	N'egwuregwu,
content_1170	Novaj Djokovic na Roger Federer na-asọmpị onye ga-agafe ruo agba nke ngwụcha na iko Australian Open
content_1170	Na asọmpị ụmụnwaanyị Garbine Muguruza mere Simona Halep iji ruo agba nke ngwụcha
content_1170	Abaribe ekwughi uche ụmụ Naịjirịa - Garba Shehu
content_1170	Ọnụ na-ekwuchitere onyeisiala Muhammadu Buhari bụ Graba Shehu asaala Enyinnaya Abaribe maka oku ọ kpọrọ ka Onyeisiala gbaa arụkwaghị m.
content_1170	Shehu kọwara na oku ahụ enweghi isi nakwa ọbụghị uche ụmụ Naịjirịa.
content_1170	Ebe Buhari Resign na-ewusike na Twitter dịka ndị mmadụ ji ya a kpọ oku ka Onyeisiala Muhammdu Buhari ritue n'ọkwa ọchịchị.
content_1170	N321m maka akwa mmiri Niger abụọ
content_1170	N'akụkọ yiri ya, gọọmentị Naịjirịa ahazichaala usoro a ga-esi weghachite nde naira narị atọ na iri abụọ na otu so n'ego Abacha zopuru Naịjirịa
content_1170	Ha kwuru na ego ahụ ka a ga-eji rụọ okporoụzo Lagos na Ibadan, nke Abuja na Kano  nakwa  Akwa mmiri Niger nke abụọ.
content_1170	Na mba ofesi,
content_1170	Mba Cote d'Ivoire ekutuola ugbua dịka a chọpụtara na onye e chere na o bụ Coronavirus ebughị ya bụ ọrịa.
content_1170	N'akwụkwọ ozi ha depụtara ha kwuru na nwata akwụkwọ ahụ si Pekin bata Abidjan alaala be ya.
content_1170	N'egwuregwu,
content_1170	Otu Manchester Utd azaala aha nna ha mgbe ha ji otu ọkpụ goolu merie otu Manchester City.
content_1170	N'agbanyeghị nke a, otu Mancity eruola agba ikpeazụ n'asọmpị iko EFL ebe ha ga-ezute Aston Villa.
content_1170	Gere akụkọ ụwa n'otu nkeji ebe a
content_1171	Onyeisiala Muhammadu Buhari na Omeiwu Enyinnaya Abaribe
content_1171	Ọnụ na-ekwuchitere Enyinnaya Abaribe bụ Uche Awom azaghachila okwu Garba Shehu kwuru maka ọkwa Abaribe mara ka Onyeisiala gbaa arụkwaghịm.
content_1171	Maazị Abaribe sị na ihe butere ya bụ ọkwa bụ maka etu nchekwa obodo Naijirịa siri kụọ afọ n'ala.
content_1171	Abaribe kwesiri ịnọ nga maka Nnamdi Kanu - Garba Shehu
content_1171	Ikike onye kwuo uche ya na-akawanye njo na Naijiria- Abaribe
content_1171	Kama, onyeisiala Buhari sitere n'ọnụ na-ekwuchitere ya bụ Shehu zahachi ya, were sị - na ụfodụ ndị na-ekwu ka Buhari pụọ n'ọchịchị abụghị na ọ bụ uche ndị Naijirịa niile.
content_1171	Gụọ ihe o kwuru n'ụjụ ebe a.
content_1171	N'ịza ihe o kwuru, Awom sị "agaghị ewetu okwu a ala maka na o rughi Garba Shehu ọnụ".
content_1171	Garba Shehu sị na Abaribe kwesiri ịga nga
content_1171	Ọ kọwakwara na ọ bụ ihe Sinetọ Abaribe kwesịrị ime ka o mere dịka onyeisi ndị omeiwu na-anọghị n'ọchịchị.
content_1171	Ọ sị "ọrụ ya dịka onyeisi ndị anọghị n'ọchịchị bụ igosi gọọmenti ebe ha riri mperi."
content_1171	O kwuru na ihe kacha dị Abaribe mkpa bụ nchekwa ndụ na akụnaụba ndị Naijirịa niile.
content_1171	Ihe o kwuru dịka Shehu rụtụrụ okwu Nnamdị Kanu aka
content_1171	Awom sị na okwu Nnamdi Kanu bụ ihe dị n'ụlọikpe, "Shehu ekwesịghị itinye ọnụ n'okwu dị n'ụlọikpe".
content_1171	Dịka ụlọikpe kwuputara atụmatụ maka ụgwọ mgbapụta Kanu, Awom kwuru na Abaribe mere ihe o kwesiri ime dịka onye Igbo.
content_1171	Nnamdi Kanu: Abaribe na Fani-Kayode ga-agwa anyị ka o si gbapụ na Naịjirịa - Ọkaiwu
content_1171	Gịnị ga-emezi Abaribe ma Kanu abịaghị ikpe ya taa?
content_1171	O kwukwara sị na ha agaghị ekwu maka okwu Kanu n'ihu Shehu maka na Shehu abụghị ụlọikpe.
content_1171	Ọ bụghị taa ka Abaribe bidoro ikwu maka ihe ndị Naịjirịa na-agabiga, ọkachasị ebe o metụtara nchekwa, dịka na mkparịtaụka ya na BBC Igbo nwere.
content_1171	Ihe ndị mmadụ na-ekwu maka ihe a:
content_1171	Ọtụtụ ndị mmadụ kwuputara obi ha maka ọkwa a mara ka onyeisiala gbaa arụkwaghịm, lee uche ha:
content_1171	Tosin Olugbenga chetara ihe gọọmentị Buhari kwuru mgbe ha banyere n'ọchịchị.
content_1171	Leesi Barivole sị "Dịka anyị kwadoro #justiceForChima, ka anyị kwadokwa #BuhariResign".
content_1171	Adeparusi Adebayo sị "ọzọ e bo Abaribe ebubo nrụrụaka".
content_1171	Baba Alhaji sị na Abaribe kwesịrị ịnọ na nga.
content_1171	Akụkọ ga-amasị gị
content_1171	Onye e che na o bu coronavirus bata n'Ivory Coast ebughi ya n'ezie - Ministri ahụike
content_1171	Abaribe kwesiri ịnọ nga maka Nnamdi Kanu - Garba Shehu
content_1171	Amaghị m ma e gbuola ndị omekome gburu di na nwunye n'Umuahia - Abia PPRO
content_1171	Otu onye ọzọ eburula ọrịa Lassa Fever n'Enugwu
content_1172	Uburu Ebonyi steeti
content_1172	Iri ji ọhụrụ n'Adu Uburu
content_1172	Ji bụ eze nri niile di n'ụwa, dịka Ndigbo siri kwekọrịta.
content_1172	Ya kpatara e jiri wepụtara ya ụbochị pụrụ iche.
content_1172	N'obodo ụfọdụ n'Alaigbo, ụbọchị e ji eri ji ọhụrụ bụ mbido afọ ọhụrụ ha.
content_1172	Otu a ka ọ dị n'Uburu Adu nke dị n'okpuru ọchịchị Ohozara n'Ebonyi steeti.
content_1172	Uru nzu bara n'ala Igbo
content_1172	Emume maka mbili n'ọnwụ kraịst
content_1172	Ala Igbo: Ka emume Ista siri gaa
content_1172	Emume ji ọhụrụ nwere ọtụtụ aha n'Alaigbo.
content_1172	Ndị Uburu n'onwe ha na-akpọ ya 'iri ji ọvụ' nke pụtara 'iri ji ọhụrụ' maọbụ 'Isu Ava'.
content_1172	Ndị ọzo n'akpọ ya ikeji, iri ji ọhụrụ, ịhajiọkụ, iwa ji na ọtụtụ aha ndị ọzo dị iche iche.
content_1172	A na-eme emume iri ji n'Alaigbo kwa afọ site n'ọgọst ruo ọnwa septemba.
content_1172	Oge a bụ mgbe eji egwuputa ji ọhụrụ n'ala.
content_1172	Ji ohuru
content_1172	Ọ bụkwa ọge a ka eji akwusịlata ịgwupụta akụkụ n'ụgbọ n'Alaigbo bụrụ malite ọrụ ụgbọ ọzọ.
content_1172	Ejikwa mgbe dị otụ a ezurukwa ike ọrụ n'Alaigbo tụpụ amalịta ọrụ ọzọ.
content_1172	Onweghị onye ma ka ya bụ emụme siri bido n'Alaigbo, mana ihe anyị chọpụtara bụ na iri ji nwere ugwu pụrụ iche ndị Igbo n'akwaghere ya.
content_1172	Emụme na nganga sọ iri ji n'Alaigbo kariri akari nke bụ na ọtụtụ mmadụ na-esi obodo dị iche iche lọtacha obodo ị bịa mee emume iri ji.
content_1172	Ndị enyị, ọgọ na ikwu na ibe na-abịa sọrọ irie ma ṅụkwa.
content_1172	Iri ji ohuru na Adu Uburu
content_1172	Nke ndị Uburu Ado mere mgbe ọnwa ọgọst dị mkpụrụ ụbọchị iri abụọ n'afọ a gọvanọ Dave Ụmahị na oriaku ya bịara ebe ahụ, iji gosi ka ya bụ emụme si dị mkpa.
content_1172	Gọv. Dave Umahi na ọrịakụ na Isu Ava Uburu
content_1172	N'otu aka ahụ, ndị Igbo niile nọ n'ofesi na-emekwa emụme iri ji.
content_1172	N'obodo ụfọdụ n'Alaigbo ọ bụ Eze obodo maọbụ Ezemụọ na-aka mgbe eji eri ji n'ime onwa ọgọst rue septemba.
content_1172	Iri ji ohuru n'Adu Uburu
content_1172	Onye kọọrọ BBC ka esi mee emume iri ji nke afọ a n'ụbụrụ bụ Ojukwu Innocent Ene sịrị n'ụburu, ọ bụ onye ọgụ ava (onye na-agụ afọ) na-aka mgbe oge iri ji ohụrụ ruru.
content_1172	Ọ bụ naanị ndị Ọgwụnta nke dị n'ime Uburu ka ọ bụ ọrụ ha ịgụ ya bụ ava (afọ).
content_1172	"Ya bụ Ezemou na-eji ohere a kele Chukwu Abịama maka uju nri akọpụtara n'afọ ahụ, ọ kachasị ji" , dịka Ene siri kwuo.
content_1172	Ọ kwụkwara na "n'Alaigbo, ji bụ eze nri. Ya kpatara ojiri bụrụ arụ mmadụ itukwu n'elu ji" agbanyeghị ka ugwu ejina onye ahụ.
content_1172	Ji ochie
content_1172	Ihe ndọhachị azụ dị n'emụme a bụ na ndị ọgbaraọhụrụ na-ahụtazị ememe iri ji dịka emụme arụsi.
content_1172	Mana Ene kwuru na n'ezie emume iri ji enweghị ihe gbasara ya na arụsị.
content_1172	"Ọ bụ emụme eji ekele Chineke maka ji ọhụrụ nakwa afọ ọhụrụ, ma ị kọtara ya ma ị gotere n'ahịa".
content_1172	Ọ bụrụ na ekelecha orisaebuluwa maka onyinye a, onye ọbụla amalite iri ji.
content_1172	Igwe Akpandu nke Uburu na-ekpe ekpere maka ji ọhụrụ
content_1172	Gịnị mere ji jiri bụrụ eze nri niile n'Alaigbo?
content_1172	Ji bụ eze nrị nịịle maka onweghị ihe dị na ji na-alaniyi.
content_1172	Esi ọtụtụ ụzọ eri ji.
content_1172	A na-esu ya na mmanụ.
content_1172	Gọv. Dave Umahi na-eri ji mbụ n'afọ
content_1172	A na-ete ya ete, sụkwa ya ka nri onuno.
content_1172	Eji ji eme ụrị n'ofe nke ga-eme ka ofe rọọ arọ.
content_1172	Isu ụtara ji
content_1172	Ya mere eji echị onye kachasị akọ ji na mba echịchị pụrụ iche.
content_1172	N'Ụbụrụ Adọ nakwa ebe ndị ọzọ, a na-etụ onye ahụ Osuji.
content_1172	Onwekwara ndị na-echị onye ahụ Di ji maọbụ Ezeji.
content_1172	N'Ikem, onye kọtara ji gbara mkpị abụọ maọbụ ji ogene dịka ha na-akpọ ya, a na-etu onye ahụ Ezeji.
content_1172	Dịka Ojukwu Ene siri gụpụtara anyị, ihe ndị a bụ ụrụ iri ji baara ndị Igbo.
content_1172	Uru emume iri ji baara ndị Igbo
content_1172	Emụme iri ji na-eweta ohere maka mmekọ mmadu na ibe ya nakwa ndị nna nna anyị.
content_1172	Ọ bụ mgbe dị otụ a ka eji eme udo n'obodo dị iche iche n'Alaigbo.
content_1172	A na-ejikwa mgbe di otu a enykọrịta onyinye dị iche iche nke na-egosi ihunanya.
content_1172	Mgbe ahụ ka eji ekele Chineke maka ihe ọma omeere anyị site na-inye anyị nrị, ahụike, ihe akụakụ n'ihe enwenwe.
content_1172	O gosiri mmekọ na ịdị n'otu.
content_1172	Iri ji so n'isi omenala Igbo.
content_1172	N'abalị ụbọchị a ga-eme emume iri ji, a na-ericha ji ochie nịịle iji nabata ji ọhụrụ.
content_1172	Gọv. Dave Umahi na Oriakụ n'emụme iri ji ndị Uburu
content_1172	Mgbe ahụ ji n'amalitekwa imebi, iji gosi na oge ya agaala.
content_1172	N'ụbụrụ Ado, dika na ebe ndị ọzọ, a na-eji emume dị iche iche anabata ji ọhụrụ.
content_1172	Ọ bụrụ na a gọcha ọfọ ya na ya sọ, nke onye Eze, ma ọ bụ Ezemụọ ga-eme, onye ọbụla amalite iri ji ọhụrụ.
content_1172	Onye ọbụna gọrọ ya bụ ọfọ ga eji mmanu nri erie ya bụ ji ohuru ahụ tupu ndị ọzọ amalite.
content_1172	Ụmụokorobịa bịara iri ji n'Uburu
content_1172	Ezinaụlọ ọbụla ga-eji ihe ha nwere rie ji ọhụrụ.
content_1172	Ụfọdụ na eji ọkụkọ, ebe ndị ọzọ na eji ewu.
content_1172	Ebe aka uru nwaanyị otukwasa dị ya.
content_1172	Akụkọ ga-amasị gị
content_1172	Trump o kwuru na Buhari adịghị ndụ?
content_1172	Ndị omekome emerụọla ala n'Imo steetii
content_1172	Ndụmọdụ 11 maka ndị chọrọ ịga ala bekee ga biri
content_1173	Hana Buhari
content_1173	E jichiri Anthony Okolie izuụka iri maka inwe 'sim card' bụbu nke Hanan Buhari, nwa onyeisiala
content_1173	I chetara akụkọ maka Anthony Okolie bụ onye ndị uweojii nzuzo kpọchiri izụụka iri maka ịzụ ma nweghara 'sim card' bụbụ nke nwa onyeisiala Muhammadu Buhari aha ya bụ Hanan Buhari?
content_1173	Akụkọ pụtara taa na-ekwu na onyeọrụ ụlọikpe ukwu dị n'Abuja gara iweghara Hanan Buhari akwụkwọ ikpọ oku mana ndị ọrụ onyeisiala enyeghị ya ohere.
content_1173	Anthony Okolie,bụ nwa amadi ahụ a tụnyere na mkpọrọ ndị DSS abalị gbara Hanan, DSS na ụlọọrụ MTN akwụkwọ n'ụlọikpe ma na-ekwu ka ha kwụọ ya nde narị naira ise maka ijichi ya.
content_1173	E jichiri Anthony Okolie izuụka iri maka inwe 'sim card' bụbu nke Hanan Buhari, nwa onyeisiala
content_1173	Ọkaiwu Okolie bụ Tope Akinyode gwara onye ntaakụkọ BBC Igbo n'ekwenti na ha gbara akwụkwọ n'ụlọikpe n'abalị iri na abụọ nke ọnwa Jenuwarị afọ 2020 ka ndị ometụtara kwụọ ụgwọ megide e begidere onye ọ na-ekwuru.
content_1173	"Mana oge onye ụlọikpe gara inye ha akwụkwọ, ha jụrụ ịnabata ya."
content_1173	Ha kwuru na ha amaghị onye bụ Hana Buhari. Na onye bi n'obi ụlọrụ gọọment bụ Muhammadu Buhari."
content_1173	Akinyode kwuru na ka o si na dị,na ha ga-alachi n'ụlọikpe rịọ ụlọikpe ohere isi ụzọ ọzọ chụwa ihe dị ha mkpa.
content_1173	Mbọ BBC Igbo gbara ịnụta n'ọnụ na-ekwuru onyeisiala bụ Bashir Ahmad amịtaghị mkpụrụ dịka ọ zaghị ozi  e zigara ya na soshal midia oge akụkọ na-apụta..
content_1173	Asị asị ooo!!! O nweghi mgbe anyị jiri jụ inye Oyedepo visa Amerịka
content_1173	Ụlọọrụ ndị na-enye akwụkwọ ikikere ịbata obodo n'Amerịka ekwuola n'igwe Twitter na o nweghi mgbe ha hapụrụ inye Bishop Oyedepo ikikere ịbata obodo.
content_1173	O nweghi mgbe anyị jiri hapụ inye onyeisi ụka Winner's Chapel visa.
content_1173	Ndị Ọkada na mere ngagharị iwe na Legọs taa
content_1173	Ndị ọkada emela ngagharị iwe maka mmachi gọọmenti Legọs sị na ha ga-ebido echi machiwe ha ịgba n'okporoụzọ Legọs.
content_1173	Ha gwara ndị ntaakụkọ dị n'ebe a na-eme ngagharị iwe ha mmachi a ga-eme ka ụfọ ndị a bazie omekome.
content_1173	Coronavirus eruola UK
content_1173	Akụkọ na-akọwa na mmadụ abụọ ebutela ọrịa Coronavirus.
content_1173	Ndị ọrụ ahụike kwuru na mmadụ abụọ ahụ si n'otu ezinaụlọ mana ha ekwuputebeghị aha ha.
content_1173	Ihe gọọmentị Naịjirịa na-eme ịgbochi ọrịa Coronavirus
content_1173	Coronavirus vs Lassa:  Ihe ndị ajọ ọrịa abụọ a ji yie onwe ha
content_1173	"Oteela aka anyị na-akwado maka ọrịa nke pụtara na anyị dị njikere ịlụso ya ọgụ" ka Chris Witty kwuru.
content_1173	Nke a ga-eme ya mba iri na itoolu ebe ọrịa ahụ ferela kemgbe ọ malitere na mba Chaịna.
content_1173	Otu PDP emela ngagharịiwe n'Abuja
content_1173	Akụkọ na-eru anyị ntị ugbua na-akọwa na ndị isi a hụrụ kwaba okpu n'otu PDP gụnbyere Sịnetọ Enyinnaya Abaraibe na-eme ngagharị iwe n'Abuja maka ọnọdụ ala Naịjirịa
content_1173	Ha kwuru na ebe ndị ha ga-emetu gụnyere isiụlọọrụ mba Briten, nke mba Amerịka nakwa kọmishọn Yurop.
content_1173	Ndị na-efe ala nna ha eriwela N33,000 ugbua
content_1173	Ọ dị ka emegharịrị ekeresimesi ọzọ
content_1173	Ndị na-efe ala nna ha na-amali elu na-enwe aṅụrị na soshal midia dịka amalitere ịkwụ ha naịra puku iri atọ na-atọ ka ụgwọ ọnwa.
content_1173	Onye dịka Joshua gosiri etu o si aṅụrị nke ya
content_1173	Cheta na ọ bụ abalị ole na ole gara aga ka gọọmentị etiti kwere ha nkwa ịbulite ụgwọ ọnwa ha.
content_1173	Ọ nụrụ kara ibe ya - WHO
content_1173	Ngalaba WHO na-elekọta ahụike na mba ụwa niile etiela mkpu maka Coronavirus na-agwa ma oke ma nta ha kee nkwụcha n'ebe ọrịa  a nọ.
content_1173	Mkpebi a bịara dịka ha mechara nzụkọ imeụlọ n'ụbọchị tọzde iji mata ụdịrị mkpamkpa ọrịa a na-akpa.
content_1173	Ọzọ,
content_1173	Ndị uweojii na Taraba steeti anwụchiela otu nwoke gburu enyi ya nwaanyị na steeti ahụ.
content_1173	Munda Bala kọwara na ya na enyi ya abụọ jikọrọ aka gbuo enyi ya nwaanyị n'ihi anya ụfụ na oke ihe isike dị n'obodo.
content_1173	N'egwuregwu,
content_1173	Ọgbaa bọọlụ Naịjirịa bụ Bright Enobhakare adịla nkwadobe ịhapụ otu ya bụ Wolverhampton Wanderers sonye ndị Birmingham City.
content_1173	Mana ka ọ dị ugbua, ekwubeghi ego ole a ga-eji zụrụ ya.
content_1173	Gere akụkọ ụwa n'otu nkeji ebe a
content_1174	Man Utd na Wolves
content_1174	Otu egwuregwu bọọlụ Manchester United na Wolves  dịzi ka ha abụ di na nwunye n'eziokwu.
content_1174	Ha abụọ eneyghị goolu ọbụla oge ha zutere n'ọgbọ egwuregwu 'Old Trafford' n'uhuruchi Satọdee.
content_1174	Wolves agwọọla Man Utd ara
content_1174	Man Utd na Wolves ekpeela udo n’alụmdinanwunye ha
content_1174	Ihe mere Man Utd na Wolves ji dị ka Ejima
content_1174	Bruno Fernandez Man Utd zụrụ oke ọnụ azọpụtaghị ha
content_1174	Tupu egwuregwu nke taa ha abụọ nwere akara 34.
content_1174	Ka egwuregwu taa gwụrụ, ha abụọ nwere akara 35.
content_1174	Naanị goolu anọ ka Man Utd ji kara Wolves na tebulu EPL.
content_1174	Man Utd bụ ndị nke isii ebe Wolves bụ ndị nke asaa na EPL ugbua.
content_1174	Oge otu abụọ a zutere n'ọnwa Ọgọst 2019, ha gbara 1-1.
content_1174	Mgbe ha zutere n'asọmpi FA n'abalị anọ nke ọnwa Janụwarị 2020, ha gbara 0-0.
content_1174	Man Utd jisi ike merie Wolves 1-0 mgbe ha zutere ọzọ n'iko FA n'abalị 15 nke ọnwa Janụwarị.
content_1174	Asọmpi nke taa bikwara 0-0.
content_1174	A ga-akpọzị ụkọchukwu ka ọ gbaa otu abụọ akwụkwọ?
content_1174	Ọ bụrụ na Tottenham emerie Manchester City ụbọchị ụka, ha ga-awufere ma Manchester United ma Wolves.
content_1174	Akụkọ ndị ọzọ ga-amasị gị:
content_1174	'Onweghị onye bu ọrịa coronavirus na Legọs'
content_1174	Abaribe, ọnwụ Kobe Bryant na ihe ndị ọzọ mere izu a ji bụrụ 'a takata a gbọọ'
content_1174	A na-asọ ụmụnwaanyị nọ na nsọ ha asọ?
content_1174	Ihe nkiri ga-amasị gị:
content_1175	Onyeisi ụka Redeemed
content_1175	Onyeisi ụka 'Redeemed Christain Church of God' bụ Enoch Adeboye du ndị ụka na-eme ngaghariwe na Naịjirịa niile maka ọnọdụ nchekwa.
content_1175	Ọ sị ka ndị otu soro na njem ekpere nke ndị jikọtara ụka Kraịst bụ CAN n'ịchafụ hiwere n'ihi ogbugbu a na-egbu ndị otu ha na Naịjirịa.
content_1175	Ngagharịiwe ndị Katọlik: Ka o si ga
content_1175	Kpeerenu Nigeria ekpere ma buoro ya ọnụ - CAN
content_1175	Osote onyeisi ụka a bụ Funso Odesola sị na parishi dị 25000 na Naịjirịa ga-eso mee ya bụ ngagharịiwe.
content_1175	Ngagharịiwe a na-abịa dịka onyeisi ụka Katọlik na Naịjirịa bụ Bishọp Hassan Mathew Kukah kwupụtara ogbugbu otu nwata akwụkwọ Semịnarị.
content_1175	Nwata a bụ Michael Nnadi, onye gbara afọ iri na asatọ so n'ụmụakwụkwọ anọ a tọọrọ na Kaduna n'ọnwa Jenụwarị afọ 2020.
content_1175	E mechara gbuo ya na otu nwaanyị ma tọhapụ ụmụakwụkwọ atọ ndị ọzọ.
content_1175	Cheta na ndị ụka Katọlik mekwara ngagharịiwe maka ogbugbu ndị ụkọchukwu ha n'ọnwa Mee afọ 2018,
content_1175	Ọtụtụ ndị mmadụ na-abatara atụmatụ a nke ha gosiri na soshal midia;
content_1175	Anwụchiela onye chọrọ ịtụ ogbunigwe n'ụlọụka 'Winners Chapel'
content_1175	Ụkọchukwu David Oyedepo bụ onyeisi ụlọụka 'Winners Chapel'
content_1175	Aka ndị uweojii akparala otu onye chọrọ ịtụ ogbunigwe n'ụlọụka na Kaduna n'ụbọchị Sọnde.
content_1175	Ọnụ na-ekwuru ndị uweojii na Kaduna gwara BBC na aha nwoke ahụ bụ Nathaniel Samuel.
content_1175	O kwuru na amatabeghị ma nwoke ahụ ọ bụ onye ụka 'Winners Chapel' ka o si esi bịa.
content_1175	Mana nnyocha ka na-aga n'ihu iji chọpụtachaa etu ya bụ ihe si mee.
content_1175	Taa bụ otu afọ Osinbajo nyara ihe mberede ụgbọelu
content_1175	Ụgbọelu helịcọpta Osinbajo nọ n'ime ya dara n'afọ 2019 mana o nweghị onye nwụrụ
content_1175	Ụgbọelu a ị hụrụ ebe a bụ nke osote onyeisiala bụ Yemi Osinbajo sị na ya ripụta otu afọ gara aga mgbe ọ dara kụjaa na Kabba.
content_1175	Osinbajo na-aga njem ịchụ nta vootu na Kogi mgbe ya bụ ihe mberede mere.
content_1175	Ọ tụụrụ Chineke mmamma maka ịme ka ya na ndị otu ya bụrụ ndị dị ndụ n'ala ndị dị ndụ taa.
content_1175	Ọtụtụ ndị mmadụ na-ezitere Osinbajo ozi iji soro ya kelee Chineke maka ịzọpụta ya na ndị ọrụ ya n'ihe mberede ahụ gaara ịta isi ha.
content_1175	Ọkụ gbara ụlọọrụ Inec n'Anambra steeti
content_1175	Ka o ji ọkara gafee elekere iri na abụọ nke ehihie ụbọchị Sọnde, ọkụ malitere ịgba ụlọọrụ ndị Independent National Electoral Commission (Inec) nke dị na Ogidi n'ime okpuruọchịchị Idemili Nọt dị n'Anambra steeti.
content_1175	Ọnụ na-ekwuru ndị uweojii bụ Haruna Mohammed mere ka anyị mata na ya bụ ọkụ malitere n'ọhịa dị n'akụkụ ụlọ ahụ were bata.
content_1175	Ebe ndị ọrụọkụ gbaliri ike ha ịgbanyụ ya bụ ọkụ, ndị uweojii egbochiela ogige ahụ maka ndị ohi na ndị ekperima dịka ha na-etinye anya n'ihe kpatara ya bụ ọkụ.
content_1175	BBC gbaliri inwete onyeisioche Inec n'Anambra bụ Nkwa Orji, mana ọ zaghị ekwenti ya.
content_1175	Igwurube na-enye nsogbu n'Ọwụwa anyanwụ Afrịka
content_1175	Igwurube na-atakasị ihe a kụrụ n'ubi na Somalia
content_1175	Nnụ kwuru nnụ igwurube na-eyi ndị mmadụ egwu ugbua na mba dị icheiche na mpaghara ọwụwa anyanwụ Afrịka site n'ịtakasị ihe ha kọrọ n'ubi.
content_1175	Mba ebe igwurube ndị a na-akpa ike gunyere Somalịa, Ethiopia na Kenya, mana ọ bụ na Somalia ka ọ ka njọ.
content_1175	Otu mba ụwa bụ UN kwuru na igwurube a ga-enye mba 20 nsogbu.
content_1175	Djokovic emeriela
content_1175	Novak Djokovic na Dominic Thiem
content_1175	Novak Djokovic emeriela Dominic Thiem iji turu ugo n'asọmpi tennis Australian Open nke afọ 2020.
content_1175	Mmeri a mere ka Djokovic gbagote n'ọkwa onye nke mbụ na ụmụnwoke na-akụ tennis n'ụwa niile.
content_1175	Nke a bụkwa nke ugboro asatọ Djokovic na-eturu ugo n'asọmpi a.
content_1175	Gere akụkọ BBC Igbo n'otu nkeji
content_1175	Naịjirịa ọ dị njikere maka coronavirus?
content_1175	Mịnịstrị na-ahụ maka ahụike na Naịjirịa kwuru na ha enwetela ngwaọrụ eji enyocha ahụ maka ọrịa coronavirus.
content_1175	Ha sị ka onye ọbụla si mba Chaịna bata n'ime otu ọnwa gara aga gbalịa chịkọta onwe ya ruo izuụka abụọ ma kpọtụrụ ndị ọrụ ahụike.
content_1175	Ozi a si n'akara twitter ha pụta kwuru na otu 'World Health Organisation' nyere ha aka nwete ngwaọrụ ndị ahụ.
content_1175	N'aka ọzọ Coronavirus egbuola otu nwoke gbara afọ iri anọ na anọ na mba Philippines dịka ọ bụ onye mbụ ọrịa a gburula na mba ọzọ na-abụghị Chaịna.
content_1175	N'agbanyeghi na nwoke a bụ onye Chaịna, a sị na ọ dịka o bu ọrịa a si Chaịna bata zie na Philippines bụ ebe ọ nwụrụ.
content_1175	Coronavirus vs Lassa:  Ihe ndị ajọ ọrịa abụọ a ji yie onwe ha
content_1175	Coronavirus aghọọla nnukwu nsogbu nye ahụike ọha na eze ụwa - WHO
content_1175	Tupu ị gaa China lekwa ihe ị kwesịrị ịma maka ọrịa coronavirus
content_1175	A sị na oke oyi (pneumonia) malitere tụwa nwoke a mgbe ebugachara ya n'ụlọọgwụ na Manila bụ isi obodo Phillippines.
content_1175	Ihe karịrị mmadụ narị atọ anwụọla n'ọrịa a kamgbe ọ pụtara ebe ibu ya akarịala puku iri na anọ n'ụwa niile.
content_1175	Mana ndị ọ ka metụta bụ ndị si na Wuhan dị na mpaghaara Hubei nke Chaịna.
content_1175	Nwaanyị ọzọ ya na nwoke so si mba Chaịna bata Philippines bukwa ọrịa a mana ọ ka dị ndụ.
content_1175	Ndị dọkịta etiela mkpu maka ọrịa Lassa Fever
content_1175	Ndị dọkịnta na Naịjirịa agwala gọọmentị etiti busie agha ike megide ọrịa Lassa fever dịka ọrịa na-egbu onye ọ na-arịa nakwa onye na-agwọ ya.
content_1175	Dịka ọ dị ugbua ọrịa a eguola ihe ruru mmadụ iri anọ na otu na Naịjirịa nke gụnyere ndị ọrụ ahụike.
content_1175	Akwụm chịm na PDP - Nwosu
content_1175	Onye na-anọchiteanya ndị Ezinihitte n'ụlọomeiwu Imo Steeti bụ Anyadike Nwosu ekwuola na kwụchịm n'otu  PDP iji katọọ akụkọ sị na ọ mabala n'APC.
content_1175	N'ozi o wepụtara, Nwosu sị na o nweghi ebumnobi ọbụla ịbanye Pati APC.
content_1175	N'egwuregwu
content_1175	Onye nchịkọta otu egwu Manchester City bụ Pep Guardiola sị na ahụta ya dịka onye mara afọ n'ala maọbụrụ na ọ mabuteghi Iko Champions League.
content_1175	Agbanyeghi na Guardiola ebutela Iko ise kamgbe afọ anọ ọ bịara Man. City mana ọ sibeghi Iko asọmpi Uefa ọbụla n'imi.
content_1175	Ihe nkiri a ga-amasị gị:
content_1176	Eyinnaya Abaribe
content_1176	Onweghị ihe ndị DSS kwuru maka nwụchị Abaribe ruo ugbua
content_1176	Ọnụ na-ekwuru Enyinnaya Abariba bụ Uchenna Awom asaala Donatus Nwamkpa bụ onyeisioche otu All Progressives Congress (APC) n'Abia steeti okwu ọ gwara onyeisi ya.
content_1176	Uchenna sị na Donatus erughi onye ha ga-asa okwu maka na ya na Abaribe ahaghị.
content_1176	'Anyị agaghị asa Garba Shehu, okwu a karịrị ya' - Ọnụ na-ekwuru Abaribe
content_1176	Abaribe: Ihe DSS jiri kpọchịe m
content_1176	Ikike onye kwuo uche ya na-akawanye njo na Naijiria- Abaribe
content_1176	Uchenna sị na "okwu Abaribe kwuru kemgbe abịlị olemole gara aga ka Nwamkpa tetere ura taa bia ikwu."
content_1176	O kwukwara na Abaribe kwuru okwu dị ka onyeisi pati nke nta n'ụlọemeiwu nke Bekee kpọrọ Minority Leader; na o rughiri Abaribe na Nwamkpa ịsakọrịta okwu.
content_1176	Akwụkwọ akụkọ Vanguard buru na Onyeisioche pati APC n'Abia Steeti bụ Donatus Nwamkpa gbara omeiwu Enyinnaya Abaribe ụkwụ n'ihi oku ọ kpọrọ ka onyeisiala Muhammadu Buhari rituo n'ọchịchị.
content_1176	Nwamkpa kwuru na ọ bụ Abaribe kwesịrị iritu n'oche Sịnetọ n'ihi na onwebeghi ihe a na-ahụ anya o mepụtara kamgbe afọ iri na atọ ọ bụụrụ onye omeiwu.
content_1176	O kwuru nke a na nzahachi okwu Sinetọ Abaribe kwuru n'ọgbọ ụlọomeiwu n'izu gara aga bụ ebe ọ kpọrọ oku ka onyeisiala Muhammadu Buhari rituo n'ọchịchị maka amaghị eme gọọmenti ya ọkachasị na nchekwa obodo.
content_1176	Nwamkpa bụ onye gwara ndị ntaakụkọ nke a n'Isochi dị n'Umunneochi nke Abia steeti kpọrọ Abaribe oku ka ọ depụta ihe ọ rụpụtaara ndị ọ na-anọchi anya ha kemgbe ọ malitere ọchịchị afọ iri na atọ gara aga.
content_1176	Ekwenti Nwamkpa agaghị aga ịmata ma ya bụ okwu esi na n'ọnụ ya n'ezie.
content_1176	Akụkọ ga-amasị gị
content_1176	Adeboye na ụka RCCG na-aga njem ekpere maka nchekwa
content_1176	Etu mmadụ 20 si nwụọ ebe a na-azọ otite mmanụ nsọ
content_1176	'Onweghị onye bu ọrịa coronavirus na Legọs'
content_1177	Oleksandr Zinchenko eriela arịrị
content_1177	Asọmpi otu egwu bọọlụ Tottenham Hotspur na Manchester City bụ nke kpọtụrụ na mgbede a n'egwuruegwu Premịa Lig.
content_1177	Tottenham Hotspur ji ọkpụ goolu abụọ merie Manchester City.
content_1177	N'eziokwu, Manchester City agbanyeghị na ha nọ n'obi ndị Tottenham site ka ha sị gbaa ha bọọlụ.
content_1177	Tottenham apịawaala Manchester City azụ
content_1177	Ihe Manchester City na Chelsea gbara
content_1177	Tottenham emeriela Rochadale
content_1177	Na nkeji nke iri atọ na itoolu ka ndị Manchester City newtara penariti mana Ilkay Gundogan tara ya.
content_1177	Tottenham ezughi ike n'agba nke mbu ebe Manchester City chị ọkụ sodo ha ma gbata akwụkwọ ịdọ aka na nti atọ ebe Tottenham ji otu tupu ha alaa ezumike.
content_1177	Ka abatachara ezumike ka enyechere Olexandr Zinchenko mpempe akwụkwọ mmeemmee na nkeji 60".
content_1177	Obi tọrọ onye nkuzi Tottenham bụ Jose Mourinho ụtọ nke ukwu maka mmeri ha.
content_1177	Steven Bergwijn nke Tottenham ji otu ọkpụ zaa aha ya na nkeji 63 iji kasie Mourinho obi.
content_1177	Ọ dị ka nke ahụ ezughị, Son Heung-Min nwaafọ Saụt Koria tinyere Tottenham goolu nke abụọ na nkeji 71.
content_1177	Mmeri a mere ka ndị Hotspur gbagolite na ogogo nke ise ebe Manchester City ka gwunyere na ogogo nke abụọ ha nọbu.
content_1177	Ọnwụ Manchester City na-esi ịnapụ Liverpool ndị nke mbụ na Lig kpuru afọ n'ala n'izu a ebe Liverpool ka jicha ihe ruru akara 22 aga ha.
content_1177	Akụkọ ga-amasị gị:
content_1177	"Donatus Nwamkpa erubeghị ogo anyị ịsa ya okwu" - Ọnyeozi Abaribe
content_1177	Adeboye na ụka RCCG na-aga njem ekpere maka nchekwa
content_1177	'Onweghị onye bu ọrịa coronavirus na Legọs'
content_1177	Ihe nkiri ga-amasị gị:
content_1178	Rev. Fr. Emmanuel Obimma a ma dịka Ebube Mmụọnsọ kwuru obi ya maka ọnọdụ Naịjiria nọ n'ime ya ugbua.
content_1178	Fada Obimma nke Holy Ghost Adoration Mịnịstrị dị n'Anambara steeti, kwuru na o cheghi na okwu gbasara IPOB gaara apụta ihe ma ọ bụrụ na ọnọdụ Naịjirịa dị mma.
content_1178	'N'ikpeazụ, ụlọụka Katọlik nwereike ịmachi 'Adoration Ministry' Fada Mbaka'
content_1178	Amụma e buru na 2019: Ndị mezuru na ndị gbara ụka
content_1178	Ọchịchi Buhari dị mma - Mbaka
content_1178	O kwukwara sị na "anaghị ere amụma ere. Ọnụ ụkọchukwu na-ebu amụma", ka a jụrụ ya ihe o chere banyere amụma Fada Ejike Mbaka buru n'isi Hope Uzodinma bụ Gọvanọ Imo steeti.
content_1178	N'etu ikpe ahụ si dapụta, Fada Obimma kwukwara sị na ọ ma na "aghụghọ ga-abanye n'ime mkpebi ikpe ahụ".
content_1178	Lee ihe nkiri a ka ị chọpụta ihe ndị ọzọ o kwuru.
content_1178	Akụkọ a ga-amasị gị:
content_1178	Ihe isii ị maghị maka Arthur Nwankwo
content_1178	China arụọla ụlọọgwụ ọhụrụ n'ime otu izu
content_1178	Adeboye na ụka RCCG na-aga njem ekpere maka nchekwa
content_1179	Emeka Ihedioha ụlọikpe chụpụrụ n'oche gọvanọ Imo steeti, gwara BBC Igbo na mgbe e kpechara ikpe a na ọ nabataghị ya, mana o nweghi ihe ọ ga-emenwu maka na ọ bụ ụlọikpe kachasị kpere ya bụ ikpe.
content_1179	Kama na ya na ndị ọkaiwu ya nyochara ikpe ahụ ma chọpụta na o dị ka o nwere ohere ịlaghachị ka ndị ọkaikpe lebagharịa anya n'ikpe ha kpere.
content_1179	Amụma Mbaka emezuela, Hope Uzodinma emeriela dịka Gọvanọ Imo steeti
content_1179	Imo governorship Judgement : Ihe ise ụlọikpe Kachasị kọwara mere ha ji nye Hope Uzodinma mmeri
content_1179	Nke a bụ maka na ebe ha gbakwasịrị ụkwụ kpee ikpe a nwere ihe na-edoghi anya n'ime ya.
content_1179	O kwukwara na mgbe e mere ntuliaka ma kpọpụta ya dịka onye meriri, na o nweghi mgbe e kwuru na o nwere ọdọ ebe a na-atụ vootu dị 388 ha jiri tụkwasị n'elu vootu Hope Uzodinma.
content_1179	Mgbe a jụrụ ya maka ngagharịiwe ndị PDP na-eme maka ikpe a, Ihedioha sị na ọ bụghị ya gwara ndị PDP mee ngagharịiwe.
content_1179	Ọ gakwara n'ihu kwuo na ọ bụghị naanị ndị PDP mere ngagharịiwe, kama na ndị mmadụ maara na ikpe e kpere ezighi ezi.
content_1179	N'ajụjụ ihe mere o ji dịka o ji aka ike achụ Rochas Okorocha bụ onye ọ natara ọchịchị, o kwuru na ihe o mere bụ ihibe kọmitii ga-ahụ maka iweghachịta akụnaụba ndị Imo Steeti a kpachiri akpachi.
content_1179	Na ihe o mere bụ ihe ndị Imo Steeti chọrọ n'aka ya, na ọ dịghị mma otu onye ikpachikọ akụnaụba gọọmentị bụ nke ọha nwe.
content_1179	Ihedioha gara n'ihu kọwapụta ọtụtụ ihe ndị ọ rụpụtara n'Imo Steeti n'ime ọnwa asaa ọ nọrọ n'ọchịchị.
content_1179	Mana mgbe BBC Igbo gbara Okorocha ajụjụ banyere etu Ihedioha si akpaso ya agwa, ọ sị na ọ bụghi akụnaụba Imo Steeti mere ya onye ọ bụ. Na ọ kpatachaala ego tupu ọ bụrụ gọvanọ.
content_1179	Na gọọmentị Ihedioha na-akpa agwa ka ụmụaka kama na ihe mere o jiri gba nkịtị bụ maka na ọ chọrọ udo n'Imo Steeti.
content_1179	Okorocha gara n'ihu kwuo na ọnọdụ ya n'ime Steeti ahụ dịka nke ọnọdụ onye nna n'ime ezinaụlọ bụ onye na-eme udo n'oge niile.
content_1179	Kirie nke a n'uju.
content_1179	Akụkọ ndị a ga-amasị gị:
content_1179	'Ọ bụrụ na Naịjiria dị mma echeghi m na a ga-enwe IPOB' - Fr. Ebube Mmụọnsọ
content_1179	Iko ga-eme ka nwaanyị kwụrụọtọ nyụọ mamịrị
content_1179	Ụlọọrụ Inec dị n'Ọrlu Imo Steeti agbaala ọkụ
content_1179	Ihe nkiri a ga-amasị gị:
content_1180	Ndị mere ngagharịiwe n'Enugwu megide agwa ndị uweojii
content_1180	Otu na-ahụ maka ọdịmma ụmụnwaanyị a kpọrọ Women's Aid Collective (WACOL) ngalaba Enugwu na ndị otu ndị ọrụ ndị ọzọ na-ekwuchitere ọhaneze ọnụ ha mere ngagharịiwe maka agwa ọjọọ ha sị na ndị uweojii 'Area Command' kpasịrị ha.
content_1180	Onyendu ha bụ Joy Ezeilo kọwara na otu nwagbọghọ ji anya mmiri gbata n'ụlọọrụ ha ma sị ka e nyere ya aka n'ihi otu nwaokoroọbịa dinara ya n'ike.
content_1180	NotTooYoungToRun emeela ngaghari iwe n'Abuja
content_1180	Akụkọ kachasị na'abali a: 'Oke idemmiri na-abịa, kee nkwụcha'
content_1180	Nke a mere ndị  WACOL ji buru mkpesa nwagbọghọ a gaa n'aka ndị uweojii site n'aka onye ọkaiwu ha bụ Goodness Ibangah.
content_1180	Dịka a ka na-eme nyocha dị n'ime ya, nna nwaokoroọbia ahụ e chere na ọ kpara ego na ndị uweojii bidoro ịrịọ nwagbọghọ ahụ na ndị WACOL ka a kwụsị ikpe a.
content_1180	Mana ndị WACOL gwara ha na ọ bụghị ha ka ọ dịrị ịkwụsị ikpe ahụ na-aga n'ihu.
content_1180	Ezeilo kwuru n'ụbọchị 30 ọnwa Janụwarị, ndị uweojii mmadụ anọ bịara n'ụlọọrụ WACOL n'Enugwu, tie ọkaiwu Goodness Ibangah ọ nọ ndụ ọnwụ ka mma.
content_1180	Ọ sị na ndị uwojii kpụkwara ya gaa n'ụlọọrụ ha nke 'Area Command' mgbe ha kụchara ya ihe.
content_1180	Dịka ha hụrụ na nwaanyị a achọwala inwụ, ha ji ọsọ gaa dowe ya n'ụlọọgwụ 'National Orthopaedic' dị n'Enugwu.
content_1180	Ndị ọrụ enyemaka ahụ na-ekwu kwa na ndị uweojii kwụsị ị chụgharị ha bụ ndị na-enyere ndị mmadụ aka
content_1180	Nke a mere ndị WACOL na ndị ogbo ha bụ otu Coalition of Eastern Non Governmental Organisations (CENGOS) jiri mee ngaghariiwe na gburugburu Enugwu megide ndị uweojii.
content_1180	Ezeilo duru ndị otu ya gakwa n'isi ụlọọrụ ndị uweojii n'Enugwu bụ ebe ha nyere kọmishịọna  ndị uweojii akwụkwọ mkpesa ha.
content_1180	Mana ọnụ na-ekwuru ndị Uweojii n'Enugwu bụ Daniel Ndukwe sị na Kọmishịọna uweojii bụ Ahmad Abdulrahman ehiwela kọmitii ga enyocha etu ihe niile ji mee.
content_1180	Ndukwe gwaara ndị WACOL ka ha ghara ịdị na ebuli okwu elu kama ka ha hapụ ndị uweojii ka ha rụọ ọrụ ha.
content_1180	Akụkọ ndị ga-amasị gị:
content_1180	Mba China sị ka anyị ghara ikwu maka Coronavirus - Onye Naịjirịa nọ na China
content_1180	Eji m ụkwụ bịa ụlọọgwụ mana ozugbo m nụrụ ihe na-eme, aganwuzịghị m ije - Onye rịaburu kansa
content_1180	Iko ga-eme ka nwaanyị kwụrụọtọ nyụọ mamịrị
content_1181	Ụkọchukwu Ejike Mbaka
content_1181	Ụkọchukwu Ejike Mbaka
content_1181	Ụkọchukwu na-elekọta Adọration Mịnịstrị n'Enugwu bụ Fada Ejike Mbaka ewerela olu ike baara gọvanọ Imo steeti pụrụ apụ bụ Emeka Ihedioha mba.
content_1181	Mbaka gwara Ihedioha ka ọ kpachara anya ya na 'ganị ganị' niile ọ na-akpọ kemgbe a chụpụrụ ya n'oche, ma ọ bụrụ na ọ chọghị iga ụlọ mkpọrọ.
content_1181	Ọ bụ sọ Mbaka ka Chineke na-agwa okwu? - PDP Imo steeti
content_1181	Ụkọchukwu ahu kwuru na afọ juru ya nke ukwuu etu ụlọikpe kachasị si kpee ikpe Ihedioha na Hope Uzodinma bụ onye nọchiri ya dịka gọvanọ ugbua.
content_1181	Ọnụokwu Mbaka
content_1181	Ọ gwakwara ndị mmadụ ka ha kwụsị ịgbagha maọbụ na-ekwu okwu ọjọọ maka amụma ya niile.
content_1181	Cheta na Emeka Ihedioha gwara BBC Igbo na mkaprịtaụka, na a gbawara ndị Imo Steeti aka napụ ha ọchịchị.
content_1181	Mbaka jikwa ohere ahụ tinye ọnụ n'okwu gbasara ndị ụkọchukwu ibe ya na soshal midia.
content_1181	Ọ kwara arịrị na ndị ụkọchukwu ibe ya bụzị ndị na-agba ya mgba ugbua na soshal midia.
content_1181	O kwuru na ọ bụ ihe ihere dịịrị onye ọbụla tinyere ọnụ na-akatọ ya n'ụdị ọbụla.
content_1181	Mbaka gwara ndị fada ibe ya nakwa ndị nkịtị, ka ha ghọta na onyinye dị iche iche.
content_1181	"N'ihi ya, onye ọbụla ekwesịghị inwere m anya ụfụ n'ihi na amụma m na-emezu oge niile," ka o kwuru.
content_1181	Akụkọ ga-amasị gị:
content_1181	Amalitela ịna 7.5% VAT maka oku na ozi ekwentị
content_1181	Ndịagha bịara na-amaja ndị Afaraukwu Ibeku - Emmanuel Kanu
content_1181	Mba China sị ka anyị ghara ikwu maka Coronavirus - Onye Naịjirịa nọ na China
content_1181	Ihe nkiri a ga-amasị gị:
content_1182	Ihe mberede ezinaúló
content_1182	Ọdachi dakwasara ụmụaka abụọ si be nne na nna ha gawa akwụkwọ n'ụtụtụ Wenezde ka nnukwu ugbommiri Bekee kpọrọ tank mmiri juru na ya dakwasara n'elu ụlọakwụkwọ ha.
content_1182	Dịka ọnụ na-ekwuru ndị uweojii bụ Haruna Mohammed si dee, ya bụ arụ mere mgbe o ji nkeji iri na ise gafee elekere iri na otu nke ụtụtụ, na Royal Kings Foundation Nursary and Primary School dị na Nkpor-Agu nke dị n'okpuruọchịchị Idemili Nọt n'Anambara steeti.
content_1182	Dịka o si kọọ, ya bụ ugbommiri dị galọn 800 si n'ụlọ dịketere ụlọakwụkwọ ahụ dabata n'ime ụlọakwụkwọ were dakwasa n'elu ụlọakwụkwọ ahụ.
content_1182	Nke a metụtara ụmụakwụkwọ anọ bụ nke ebu gawa ụlọọgwụ Idemili dị na Nkpor, bụ ebe mmadụ abụọ n'ime ha nọ nwụọ.
content_1182	Mmadụ abụọ ahụ bụ Wisdom Ezewudo gbara afọ atọ nakwa nke nwaanyị gbara afọ abụọ bụ nke amatabeghị aha ha ugbua.
content_1182	Mmadụ abụọ ndị ọzọ na-erubeghị afọ abụọ na-anabata ọgwụgwọ n'ụlọọgwụ ka ọ dị ugbua.
content_1182	Ndị uweojii ka na-enyonye anya n'ihe butere ọdachi a.
content_1182	Ụgbọelu ndị njem akpọkasịala na mba Turkey
content_1182	Otu ụgbọelu bu mmadụ 171 chipuru n'ụzọ ya kpọkaa n'ala n'ọdọụgbọelu dị n'Istanbul, isiobodo mba Tọki.
content_1182	Ya bụ ụgbọelu kụjara ụzọ atọ ma merụọ mmadụ iri abụọ na otu ahụ.
content_1182	Ihe mberede ụgbọelụ Texas ataala isi mmadụ iri
content_1182	Mmadụ 257 anwụọla na mberede ụgbọelu
content_1182	Mmadụ 257 anwụọla na mberede ụgbọelu
content_1182	Enweghị onye nwụrụ na ya bụ ihe mberede mere na mgbede taa bụ ụbọchị ise nke ọnwa Febrụwarị 2020, dịka Minista na-ahụ maka njem bụ Mehmet Cahit Turhan kwuru.
content_1182	Gọvanọ steeti ahụ bụ Ali Yerlikaya sị na mmadụ 21 ahụ merụrụ ahụ na-anata ọgwụgwọ n'ụlọọgwụ.
content_1182	Ya bụ ụgbọelu ndị njem nke ndị Pegasus Airlines si ọdịda-anyanwụ mba ahụ bụ Izmir bata Istanbul ka oke mmiri na-ezo.
content_1182	A kpọpụtachara ndị nọ na ya bụ ụgbọelu gụnyere ndị ọrụ ha mmadụ isii, na ndụ.
content_1182	Ihe nkiri ndị mmadụ na-eke na soshal midia gosiri ọkụ na-agba n'ime ụgbọelu a, mana ndị ọrụ mmenyụ ọkụ bịara menyụọ ya ozugbo.
content_1182	'Snow' ekpugidela mmadụ 38
content_1182	Ndịagha na ndị obodo ahụ na-enyere aka ịzọpụta ndị 'snow' kpugidere n'ụgbọala ha
content_1182	Mmadụ iri atọ na asatọ anwụọla ebe ihe karịrị mmadụ iri ọzọ na-eche ka a gbatara ha ọsọ enyemaka dịka nnukwu snow dara ọzọ ma kpuchite ha n'ugwu dị na mba Tọki.
content_1182	Ka ọ dị ugbua, ihe ruru mmadụ narị atọ na-agba mbọ inyere ndị mmadụ aka, dịka a na-ekwu na ọnụọgụgụ ndị ihe a gburu nwereike ịrị.
content_1182	Maka ụmụnwoke 47 a na-ekpe ikpe mmekọrịta
content_1182	Ụlọikpe dị na Legọs eyigharịkwaala ụbọchị ha ga-ekpe ikpe dimkpa nwoke iri anọ na asaa e boro ebubo mmekọrịta nwoke na nwoke ibe ya n'ezi.
content_1182	Ọkaikpe nọ n'elu ikpe ahụ kwuru sị na ọ ga-akụpụ ikpe ahụ mgbe ọzọ ha ga-agbakọta ma ọ bụrụ na ndị gbara dimkpa ndị a akwụkwọ akpọtaghị akaebe ga-eme ka ikpe a gaa n'ihu.
content_1182	Fada Mbaka na-abara Emeka Ihedioha mba
content_1182	Ụkọchukwu na-elekọta Adọration Mịnịstrị n'Enugwu bụ Fada Ejike Mbaka ewerela olu ike baara gọvanọ Imo steeti pụrụ apụ bụ Emeka Ihedioha mba.
content_1182	Mbaka gwara Ihedioha ka ọ kpachara anya ya na 'ganị ganị' niile ọ na-akpọ kemgbe a chụpụrụ ya n'oche, ma ọ bụrụ na ọ chọghị iga ụlọ mkpọrọ.
content_1182	Gụọ ihe o kwuru n'uju ebe a: "Ihedioha kwado ịga mkpọrọ" - Fada Mbaka
content_1182	Ighalo na Manchester United
content_1182	Odion Ighalo gbabuuru Naịjirịa bọọlụ akọwaala ihe mere o ji kwere isi Shanghai Shenhua dị na Chaịna bịa ịgbara Manchester United bọolụ.
content_1182	Ighalo kwuru na ọ bụ maka etu o si anụ ya ọkụ n'obi mere o ji kwere ka Man Utd ghara ikwuzu ya ụgwọ, ma ya bụrụ na ọ gbaara ha bọọlụ.
content_1182	Amalitela ịna 7.5% VAT maka oku na ozi ekwentị
content_1182	Ọnụahịa ịkpọ oku nakwa izikọrịta ozi n'ekwentị agbagoola.
content_1182	Nke a bụ maka na ụlọọrụ ekwentị amalitela ịna ụtụisi VAT pasentị asaa na ụma ise maka oku ọbụla ha kpọrọ nakwa ozi ọbụla ha ji ekwentị zipu.
content_1182	Obi ụmụ Naijiria na-asụ ka ofe maka mbuli ụgwọ VAT
content_1182	Onye ọbụla nara ụtụisi n'ahịa a ga-akpụpụ ya ụlọikpe - Adinuba
content_1182	MTN: A daala ha nha nnukwu ego ọzọ n'ime otu izu
content_1182	BBC Igbo chọpụtara nke a n'ụbọchị Wenezde mgbe ya bụ ihe malitere iwu na soshal midia Twitter.
content_1182	Ọtụtụ ndị mmadụ gbarụrụ ihu maka ya bụ ihe, na-ekwu na nke a gosiri n'ihe na-esiwanye ike na Naịjirịa.
content_1182	Iji maa atụ, ozi 'sms' a na anabu naịra anọ bụzị naịra anọ na kobo iri ugbua n'ihi VAT.
content_1182	Cheta na onyeisiala Buhari binyere aka n'iwu a kpọrọ 'Finance Act' n'ọnwa Janụwarị.
content_1182	Iwu ahụ kwuru na a ga-ebuli ụtụisi 'value added tax' (VAT) site na pasentị ise ruo pasentị asaa na ụma ise.
content_1182	Iwu ahụ malitere n'uju n'abalị mbụ nke ọnwa Febrụwarị a.
content_1182	Anambra steeti enweela ụlọikpe mkpegharị
content_1182	Gọvanọ Anambara bụ Willie Obiano
content_1182	Gọvanọ Willie Obiano nke Anambara steeti emgheela ụlọikpe mkpesa ọhụrụ n'ọka.
content_1182	Nke a bụ nke mbụ Anambra steeti ga-enwe ụlọikpe mkpesa kamgbe afọ iri abụọ na itoolu e kewara steeti ahụ na Enugu.
content_1182	Obiano kwuru na ihe kpatara ọchịchị ya ji malite ịrụ ya bụ ụlọikpe mkpegharị bụ iji belata oke mgbagharị ndị ọkaiwu steeti ahụ na-agbagharị n'okporo ụzọ.
content_1182	O kwuru na ọ bụ n'Enugwu ka a na-ebuga ikpe niile si Anambra steeti maka mkpegharị.
content_1182	Na Lesotho
content_1182	Taa ka a ga-amalite ikpe nwunye praịm mịnịsta mba Lesotho bụ Maesaiah Thabane ikpe maka ebubo igbu nwunye di ya.
content_1182	Ndị uweojii Lesotho na-enyokwa praịm mịnịsta ahụ enyo maka ọnwụ nwunye ya nke mbụ bụ onye ya na ya na-esebu okwu.
content_1182	Maesaiah gbaburu ọsọ gbaga mba Saụt Afrịka nke mere ka ndị uweojii Lesotho wepụta aha ya dịka ọnye a na-achọ achọ.
content_1182	Mana a nwụchiri ya ụbọchị Tuzde oge ọ gara kpee onwe ya n'aka ndị uwe ojii.
content_1182	Otooto C Ronaldo
content_1182	Ụwa niile kpụ Cristiano Ronaldo n'ọnụ ugbua dịka ọ na-eme emume ncheta afọ iri atọ na ise ya.
content_1182	Ọtụtụ na-ajụ mmụọ na-akụrụ Ronaldo egwu nke o ji akpa ike niile ọ na-akpa n'egwuregwu bọọlụ.
content_1182	Onye bọọlụ ọzọkwa na-eme ncheta ọmụmụ ya n'ụbọchị Wenezde bụ Neymar nke mba Brazil.
content_1182	Trump na Pelosi
content_1182	Pelosi dọkara akwụkwọ ozi Trump e nyere ya
content_1182	Obi akpọ dị n'etiti onyeisiala mba Amerịka bụ Donald Trump na onyeisi ụlọomeiwu nta bụ Nancy Pelosi dịka ọ na-akawanye njọ.
content_1182	Ha abụọ gosiri ụwa niile n'ụbọchị Tuzde na ha esighi otu ụzọ aga.
content_1182	Ihe atụmatụ 'Impeachment' Trump pụtara
content_1182	Ihe ga-eme ugbua n'okwu nchutu Trump
content_1182	Ụzọ anọ Buhari jiri yie Trump
content_1182	Trump gara ụlọomeiwu ịgwa ndị Amerịka okwu nke a kpọrọ 'State of the Union, mana ọ jụrụ ikwe Pelosi n'aka.
content_1182	Pelosi n'onwe ya dọriri akwụkwọ okwu Trump nke e nyere ya.
content_1182	O kwuru na onweghi otu mpụrụ eziokwu ọ hụrụ n'ime ya.
content_1182	Trump ekweghi Pelosi n'aka
content_1182	N'okwu ya, Trump kwuru na ọchịchị ya emeela ka Amerịka nwee ugwu ọzọ.
content_1182	O kwuru na ihe ruru nde mmadụ asaa nwetara ọrụ kamgbe ya banyere n'ọchịchị.
content_1182	Oge Trump na-ekwu okwu, ndị otu pati ya bụ 'Republican' nọ n'etu ya aha, ma na-ekwu na ọ ga-achị afọ anọ ọzọ.
content_1182	NLC adọọla gọọmentị etiti aka na ntị
content_1182	Onyeisi NLC bụ Ayuba Wabba
content_1182	Otu jikọrọ ndịọrụ na Naịjirịa bụ 'Nigeria Labour Congress' adọọla gọọmentị etiti aka na ntị ka ha ghara ịkpatụ ego e ji akwụ ndị lara ezumike nka ụgwọ aka.
content_1182	Onyeisi otu a bụ Ayuba Wabba kwuru nke a n'ụbọchị Tuzde n'ihi kepukepu a na-anụ na gọọmentị etiti chọrọ igbaziri tarị Naịra abụọ n'ime ego 'pension'.
content_1182	Ayuba kwuru na anya NLC dị n'ego 'Pension' ahụ maka na ọ bụ ọbara na ọsụsọ ndị ọrụ.
content_1182	O kwuru na gọọmentị ka ji ndịọrụ lara ezumike ụgwọ ruru narị ijeri naịra anọ (N400 billion).
content_1182	'Customs' anwụchiela nde dọla asatọ
content_1182	Onyeisi 'Customs' bụ Hameed Ali na-egosi ego ahụ ha jichiri
content_1182	Ngalaba na-ahụ maka mbubata na mbupu ngwaahịa na Naịjirịa bụ 'Customs' ekwuola na ha jichiri nde dọla asatọ na ụma bụ nke ndị omekome chọrọ iji ụzọ aghụghọ bupu na Naịjirịa.
content_1182	Onyeisi Custom bụ Hameed Ali gwara ndị ntaakụkọ na ọ bụ n'ọnwa Janụwarị ka ya bụ ihe mere.
content_1182	Ali kwukwara na ha nwụchiri mmadụ abụọ na-arụ ọrụ n'ọdọụgbọelu dị na Legọs n'ihi ya bụ okwu.
content_1182	Ọ kọwara na ọ bụ ndị ekperima, ndị na-ebu ọgwụike maọbụ ndị nrụrụ aka na-achọkarị ụzọ ibupu ego n'ụzọ di otu ahụ.
content_1182	Ali dọrọ aka na ntị ka onye ọbụla na-eme njem ịpụ na Naịjirịa gbaa mbọ hụ na ọ gwara ndị ọrụ nchekwa ma ọ bụrụ na o ji ihe karịrị puku dọla iri n'akpa ya.
content_1182	Ụmụaka Liverpool enwetala mmeri
content_1182	Otu egwuregwu bọọlụ Liverpool agafeela n'agba nke ise nke FA cup oge ha ji otu ọkpụ goolu merie Shrewsbury Town n'abalị Tuzde.
content_1182	Mmeri a tụrụ ndị mmadụ n'anya n'ihi na Liverpool ji naanị ụmụaka wee gbaa ya bụ bọọlụ maka na ndị nnukwu nọ ezumike.
content_1182	Ro-Shaun Williams nke Shrewsbury nyere onwe ha goolu na ya bụ asọmpi.
content_1182	Akụkọ ndị ọzọ ga-amasị gị:
content_1182	A gbawara ndị Imo Steeti aka napụ ha ọchịchị - Emeka Ihedioha
content_1182	Ndịagha bịara na-amaja ndị Afaraukwu Ibeku - Emmanuel Kanu
content_1182	Mba China sị ka anyị ghara ikwu maka Coronavirus - Onye Naịjirịa nọ na China
content_1182	Ihe nkiri ga-amasị gị:
content_1183	'Meter' ọkụ latrik
content_1183	Ndị mmadụ kwuru na ndị EEDC na-ebupu 'meter' ochie ha n'ike ma na-ana ha puku naịra 39 iji tinye nke ọhụrụ
content_1183	Ụlọọrụ na-ahazi ka ndị na-enye ọkụ si arụ ọrụ ha na Nigeria bụ 'National Electricity Regulatory Commission' (NERC) enyela ndị Enugu Electricity Distribution Company (EEDC) iwu ka ha kwụsị ibupu igwe 'meter' ndị mmadụ n'ike na mpaghara ọwụwa anyanwụ Naịjiria.
content_1183	Onyeisi ndị NERC n'Enugwu steeti bụ Frank Okafor gwara ndị EEDC ka ha malite itinyere ndị mmadụ meter ọhụrụ ahụ ngwangwa ha wepụrụ nke ochie na-akwụghị ụgwọ ọbụla.
content_1183	NERC ebulibeghị ụgwọ ọkụ latrik ọbụla
content_1183	Gọọmentị na ndị Discos na-ama aka onye mere Naịjirịa ejighi nwee ọkụ
content_1183	Ndị nọ na ya bụ nkwekọrịta bụ otu Ndigbo United Forum, EEDC nakwa NERC.
content_1183	Frank Okafor, onyeisi Ndigbo United Forum
content_1183	Cheta na otu Ndigbo United Forum haziri ngagharịiwe n'Enugwu n'ọnwa Jenụwarị, maka atụmatụ ahụ ndị EEDC wepụtara.
content_1183	Atụmatụ ndị ahụ gụnyere na kamgbe Jenụwarị 2020, EEDC malitere wepụwa meter ọkụ ochie wee sị ndị mmadụ kwụọ puku naịra 39 n'ụma tupu ha enye nke ọhụrụ.
content_1183	Ndị Igbo United Forum nke onyeisi ha bụ Chinedu Mba kwara arịrị na EEDC kwụsịkwara ndị niile nwere meter ochie ịzụta ọkụ nke mere na nhịahụ dị n'inwe ọkụ na mpaghara ọwụwa anyanwụ kamgbe ọnwa Jenụwarị.
content_1183	Ndị NERC gwakwara EEDC ka ha leba anya ka akparamagwa ndịọrụ ha siri dị na ebe ndị mmadụ nọ nakwa ihe ise ọzọ ha kwekọrịtara na EEDC ga-eme.
content_1183	Akụkọ ọzọ ga-amasị gị:
content_1183	Ị ma maka Ben Enwonwu, aka na-ese ncha?
content_1183	Mkpebi na ikpe amaghị Trump ewetela atụmatụ 'impeachment' na njedebe
content_1183	A gbawara ndị Imo Steeti aka napụ ha ọchịchị - Emeka Ihedioha
content_1183	Ihe nkiri ga-amasị gị:
content_1184	Donald Trump
content_1184	Na nyocha ngalaba "Pew Research Center" (PRC) mere nke BBC jiri dee akụkọ n'ọnwa Jenụwarị 2020, Naịjirịa pụtara dịka nke anọ n'ime mba ndị kachasị hụ Onyeisiala mba Amerịka bụ Donald Trump n'anya.
content_1184	Ịhụnanya a, n'agbanyeghị na ọ na-agbagwoju ọtụtụ mmadụ anya, pụtakwara n'ihe dịka atụmatụ ichutu Trump na-enwu ọku n'Amerịka.
content_1184	Ka Trump mechara nweta mkpebi ọ ga-eji wee ka nọrọ n'ọkwa dịka onyeisiala Amerịka, ndị mmadụ na Naịjirịa pụtakwara n'igwe na-enwe aṅụrị maka ya.
content_1184	Ihe atụmatụ 'Impeachment' Trump pụtara
content_1184	Ihe ga-eme ugbua n'okwu nchutu Trump
content_1184	Mkpebi na ikpe amaghị Trump ewetela atụmatụ 'impeachment' na njedebe
content_1184	Alexander Otti, otu onye a ma dịka onye na-akwado Trump ọfụma na Facebook sị na mmeri Trump bụ mmeri banyere ndị ọ kpọrọ "Swamp".
content_1184	Okwu Otti bụ ihe ọtụtụ mmadụ, ọkachasị ndị si ọwụwa anyanwụ Naịjirịa na-ekwu.
content_1184	Tchidi Chimezim sọkwa n'otu aka ahụ enwe aṅụrị maka mmeri Trump meriri.
content_1184	Ọnụ okwu bụ ihe anaghị achọ achọ na soshal midia nke Naịjirịa; maọbụ na Twitter, Facebook na WhatsApp.
content_1184	Mana, ajụjụ so ya wee bụrụ, ọ ginị mere o jiri dị etu a? Ọkachasi ma e tinye anya n'etu ọtụtụ ndị mmadụ na-ede ma na-ekwu na Trump bụ onye na-akpa oke agbụrụ nke ukwu.
content_1184	Trump bụ onye ụka
content_1184	Ọtụtụ ndi isi ụka na Amerịka na-akwado Trump
content_1184	Ide Ben Bennet Udeogu, bụ onye ihe Trump na-amasị nke ukwu bi n'Ugwu Awụsa gwara BBC Igbo na ihe mere ndị si Ọwụwa Anyanwụ ji na-akwado Trump abughị ihe kwesịrị ị na-agbagwoju ndị mmadụ anya.
content_1184	Ide Udeogu sị: "Ọtụtụ ndị agbụrụ anyị bụ ndị na-eso ofufe Kraịst. Trump na onwe ya bụ onye na-ekwu na ọ ga na-agba mbọ ịhụ maka ọdịmma ndị ofufe Kraịst."
content_1184	Ọ gakwara n'ihu kwuo na Trump egosila na ọ ga-emezu nkwa o kwere.
content_1184	"Leenu etu Trump siri gwa Onyeisiala Muhammadu Buhari oge ọ gara njem n'Amerịka na ya agaghi anọ hụ na emekpara ndị ofufe Kraịst ahụ na Naịjirịa."
content_1184	Ide Udeogu, n'ịsa ajụjụ maka mmachi Trump machiri ndị Naịjirịa ịbata Amerịka ịbịa obibi, sị na ọ bụghị Trump ka nke a dị n'aka.
content_1184	"Ọ bụ ọnọdụ Naịjirịa nọ butere atụmatụ ahụ."
content_1184	Mana onye ọzọ bụ nwaafọ Naịjirịa bi na Nọt Karolịna dị n'Amerịka bụ Kommanda Ezu ekweghi na Trump bụ onye ụka.
content_1184	Ọ masịghi ụfọdụ ndị na-akwado Trump na Naịjirịa oge o zutere Onyeisiala Buhari n'Amerịka
content_1184	"I nnyochaa etu ndị uka si akpa agwa, ị hụ na Trump abụghịdị ya ma ncha."
content_1184	N'agbanyeghi nke a, ọ sị na ọ ga-amalite ikwado Trump.
content_1184	"Ọ bụ Hillary Clinton ka m tụnyeere vootu n'afọ 2016. Mana ugbua, ọ bụ Trump ka m ga-atụnyere."
content_1184	Maazị Ezu sị na ihe kpatara nke a bụ na Trump na-emezu ihe o kwuru.
content_1184	"Ihe niile Trump kwuru na ọ ga-eme tupu ọ rigoo n'ọkwa ka ọ na-eme ugbua."
content_1184	Maazị Ezu sịkwa na n'agbanyeghi na o kwenyere na Trump so na-akpata oke agbụrụ n'Amerịka, ọ ga-atụrụ ya maka na "o nweghi onye ga-emerinwu ya n'ogige ndị Demokrat".
content_1184	Maka mmachi ndị Naịjirịa, ọ sị na ndị ọ dị n'aka bụ ndị na-achị Naịjirịa.
content_1184	"Ọ bụ Naịjirịa ka Trump sị ndị Naịjirịa ghara ịbata? Ọ kwa Amerịka? Ọ bụrụ na Naịjirịa dị mma, dị mmadụ a ga-achọ ịkwaga Amerịka?"
content_1184	'Trump kwenyere na Biafra'
content_1184	Ihe ọzọ na-eme ka ọtụtụ ndị ọwụwa anyanwụ jiri na-akwado Trump bụ okwu Biafra.
content_1184	Ndị na-akwado Biafra na-apụtakarị na soshal midia etinye foto Trump maọbụ ihe onyonyo ya.
content_1184	Oge Trump meriri na 2016, ndị na-akwado Trump mekwara ngagharị ọṅụ na Pọt Hakọt.
content_1184	Ide Udeogu rụtụkwara aka na nke a mgbe o kwuru maka njem onyeisi otu na-acho Biafra bụ Nnamdi Kanu gara n'Amerịka.
content_1184	"Trump kwenyere n'ihe ndị na-achọ Biafra na-eme. Ọ bu ihe mere o jiri kpọọ Nnamdị Kanu ka ọ bịa ebe ọ na-achụ nta vootu ka ọ hụ etu ihe si aga."
content_1184	Nke bụ eziokwu bụ na ndị mmadu ka ga na-akwado Trump na mpaghara a, n'agbanyeghi na o nweghi ihe ọbụla gosiri na Trump ma maka ha maọbụ kwenyere na ha.
content_1184	Akụkọ ga-amasị gị:
content_1184	Mkpebi na ikpe amaghị Trump ewetela atụmatụ 'impeachment' na njedebe
content_1184	Ị ma maka Ben Enwonwu, aka na-ese ncha?
content_1184	"Ihedioha kwado ịga mkpọrọ" - Fada Mbaka
content_1184	"Ịgba egwu Salsa zọrọ ndụ m"
content_1185	Odeakwụkwọ mgbasaozi akachiburu Imo steeti bụ Chibuike Onyeukwu‎ sara Rev. Fr. Ejike Mbaka nke Adoration Ministry okwu ọ gwara Emeka Ihedioha.
content_1185	Ọ sị na ha 'agaghị asa Mbaka okwu ọbụla gbasara ihe ahụ o kwuru maka na ọ bụghị ha ka ọ diiri ịsa ya bụ okwu'.
content_1185	Mbaka agọrọla aka na ụkwụ ya n'okwu Buhari
content_1185	"Ihedioha kwado ịga mkpọrọ" - Fada Mbaka
content_1185	Ọ sị na ọ bụ pati ha bụ PDP ka ọ bịịrị ịsa ya bụ okwu.
content_1185	N'oziọma o ziri n'Adoration ministry n'izu a, Mbaka dọrọ Ihedioha aka na ntị ya kpachara anya maka ihe ọ na-ekwu gbasara ọchịchị ya ụlọikpe kachasị kpagburu.
content_1185	Mbaka sị na ọ bụrụ na Ihedioha akpachaghị anya, ọ gaa mkpọrọ maka okwu ya.
content_1185	Sineti ahọpụtala ndị ga-etinye anya n'akwụkwọ iwu Naịjiria
content_1185	E bughi m ọkwa ụlọomeiwu gbapụ
content_1185	Onyeisioche ụlọomeiwu ukwu bụ Ahmed Lawan akpọpụtala aha mmadụ iri ise na isii (56) dịka Kọmitii ndị otu ya hibere ilebanye anya na maka ịhazigharị iwu Naịjria.
content_1185	Lawan kwuru nke a n'ọgbakọ ndị Sineti taa bụ Tọzde, ebe ọ nọ kwuo na esetechere mmadụ n'ọgbọnta vootu dị icheiche ime ka ndị ọbụla nwee ndị nnọchiteanya na ya bụ kọmitii.
content_1185	Ebughi m 'mace' gbaa ọsọ kama ha kpara nkata ịchụ m n'azụ - Acho Ihim
content_1185	Sinetị akwụsịla akwụkwọ iwu ntuliaka
content_1185	Ndị nwere agba na ya bụ kọmitii gụnyere:
content_1185	Osote onyeisoche Sinet bụ Ovie Omo-Agege (Onyeisioche kọmitii); Onyendu Sineti, Yahaya Abdullahi; Osote onyendu, Ajayi Boroffice; Onyeisi pati ndị ejighị ọchịchị, Enyinnaya Abaribe; Osote ọchọudo nke Sinet akpọro Deputy Whip, Aliyu Sani Abdullahi; Onye na-esote onyeisi ndị pati na-anoghị n'ọchịchị, Emmanuel Bwacha; Ọchọudo nke ndị pati na-anọghị n'ọchịchi bụ Minority Whip, Philip Aduda; na osote ya bụ Deputy Minority Whip, Sahabi Alhaji Ya'u.
content_1185	Ndị omeiwu ahọtara na mpaghara dị icheiche bụ:Theodore Orji, Abịa; Aishat Ahmed, Adamawa; Bassey Akpan, Akwa Ibom; Stella Oduah, Anambara; Haliru Jika Dauda, Bauchi; Biobarukuma Deji-Eremenyo, Bayelsa; Gabriel Suswam, Benue; Abubakar Kyari, Borno; Gershom Bassey, Krọs Riva; James Manager, Delta; Samuel Egwu, Ebonyi; Matthew Urhoghide, Edo; Opeyemi Bamidele, Ekiti; Ike Ekweremadu, Enugwu; na Mohammed Danjuma Goje, Gombe.
content_1185	Ndị ọzọ bụ: Rochas Okorocha, Imo; Sabo Mohammed, Jigawa; Uba Sani, Kaduna; Kabiru Gaya, Kano; Baba Ahmed Kaita, Katsina; Mohammed Adamu Aliero, Kebbi; Smart Adeyemi, Kogi; Suleiman Sadiq Umar, Kwara; Oluremi Tinubu, Legọs; Abdullahi Adamu, Nasarawa; Mohammed Sani Musa, Naịja; Ibikunle Amosun, Ogun; Nicholas Olubukola, Ondo; Surajudeen Ajibola, Ọshụn; Teslim Folarin, Ọyọ; Hezekiah Ayuba, Platu; George Thompson Sekibo, Rivas; Aliyu Wamakko, Sokoto; Yusuf A. Yusuf, Taraba; Ibrahim Geidam, Yobe; nakwa Mohammed Hassan, Zamfara.
content_1185	Ndị nnọchịteanya ọgbọnta sineti bụ: Bala Ibn Na'Allah na Ibrahim Shekarau, Nọt-Westị; Kashim Shettima na Lawal Yahaya, Nọt-Ist; Tanko Al-Makura na Yakubu Oseni, Nọt-Sentralụ; Abdulfatai Buhari na Biodun Olujimi, Saụt-Westị; Lilian Uche Ekwunife na Chukwuka Utazi, Saụt-Ist; Rose Oko nakwa Akon Eyakenyi, Saụt-Saụt.
content_1185	Ndị Red Cross akwadola maka Coronavirus
content_1185	Nigerian Red Cross sị na ha nwere ndị ji aka họpụta onwe ha inyere aka ma ọ bụrụ na ọrịa coronavirus mechaa tinye isi na Naịjiria
content_1185	Ngalaba gbatagbata maka ahụike bụ Nigerian Red Cross, ekwuputela na ha agwala mmadụ otu nde ka ha saa anya mmiri maka ịkwụsị mgbasa ọrịa coronavirus na Naịjiria.
content_1185	Abubakar Ahmed Kende bụ odeakwụkwọ ha, kwuru na ha na ụlọọrụ Nigerian Centre for Disease Control na-arụkọ, ịhụ na ha busoro ọrịa agha.
content_1185	Coronavirus adịbeghi na Gana
content_1185	Ndị mba Gana ekwuola na ha achọtaghị ọrịa coronavirus n'ahụ mmadụ abụọ a na-enyochabu maka ya na mba ha.
content_1185	Mmadụ abụọ ahụ bụ otu onye Chaịna na onye Ajentina, ji aka ha gaa ụlọọgwụ ka ha na-arịa ọrịa dị ka o yiri coronavirus tupu e nyochawa ha.
content_1185	Naịjiria nwezịrị naanị pati 18
content_1185	Ngalaba na-ahụ maka ntuliaka bụ nke Bekee kpọrọ Independent National Electoral Commission (INEC) ewetuola ọnụọgụgụ otu pati nọ na Naịjirịa site n'iri isii na asaa ruo iri na asatọ.
content_1185	Onye kwuru nke a bụ onyeisi Inec bụ Mahmood Yakubu n'Abuja taa.
content_1185	Gụọ akụkọ a n'uju ebe a: Pati nọ na Naịjiria ga-abụzị naanị 18 - Inec
content_1185	Trump ga-achiri gawa
content_1185	Onyeisiala Amerịka Donald Trump
content_1185	Onyeisiala mba Amerịka bụ Donald Trump nwetere ohere ịchịri gawa n'ihu dịka ndi omeiwu kpebiri na o metaghi ihe a ga-eji chụọ ya n'ọrụ.
content_1185	Ndị sineti Amerịka mere ntuliaka n'abalị Wenezde iji mara ndị kwadoro ka Trump rituo n'ọchịchị maka ebubo nrụrụaka Ụlọ Omeiwu Nta boro ya ma jiri mee ya ihe Bekee kpọrọ "Impeachment".
content_1185	Ihe ga-eme ugbua n'okwu nchutu Trump
content_1185	Amerịka ga-eso ụzọ udo - Trump
content_1185	Ka e mechara ntuliaka a, mmadụ 52 ekwenyeghị ka a chutuo Trump ebe mmadụ 48 kwenyere.
content_1185	Naanị otu onye otu ndọrọndọrọ ọchịchị Repọblikans, bụ nke Trump nọ na ya, kwenyere ka a chutuo onyeisiala ahụ maka nrụrụaka Ụlọ Omeiwu Nta kpebiri na o mere site n'isi Onyeisiala Yụkren nyochawa Maazị Joe Biden na nwa ya nwoke Hunter.
content_1185	Aha ya bụ Mitt Romney.
content_1185	Mitt Romney sị na ọ bụ maka iyi ya nwụrụ n'ihu Chineke mere ya agaghi ahụ eziokwu sị na o bụ asị.
content_1185	Mana, n'atụmatụ ọzọ banyere igbochi nyocha ndị Ụlọ Omeiwu Nta na-eme maka nrụrụaka ha sị na Trump mere, Maazị Romney sị na nke ahụ adabaghị maka ndị Omeiwu Nta emeghị ihe nnile na kwesiri ime maka ya.
content_1185	Nke a pụtara na mmadụ 47 kwenyere ka achụọ ya n'atụmatu ahụ ebe mmadụ 53 si ka ahapụ ya.
content_1185	Atụrụ vootu ndị n'usoro pati, dịka ndị Democrat tụru ka Trump puọ ebe ndị Repọblịkan sị ya nọdụ.
content_1185	Trump nwetere ọchị n'okpuru patị Repọblịkan.
content_1185	Ntuliaka 2020
content_1185	Trump na-akwado iso zọọ ọkwa onyeisiala nke ugboro abụọ na ntuliaka a ga-eme n'afọ a.
content_1185	Otu nta vootu ya kwuru na mmeri a gosiri na Trump ga-eturukwa ugo ọzọ.
content_1185	Trump n'onwe ya kwuru na ya ga-etinye ọnụ n'okwu ahụ n'ụbọchị Tọzde.
content_1185	Etu ndị mmadụ si nabata ya
content_1185	Ụfọdụ ndị mmadụ na soshal midia na-aṅụrị ọṅụ maka mmeri Trump n'ụlọomeiwu ukwu.
content_1185	Ha kwuru na nke ahụ gosiri na aka onyeisiala ha dị ọcha.
content_1185	Mana ndị ọzọ kwuru na ya bụ ikpe agazighi nke ọma.
content_1185	Ndị omekome agbatughị ụgbọelu anyị - Ndị uweojii
content_1185	Frank Mba bụ ọnụ na-ekwuru ndị uweojii
content_1185	Ndị uweojii Naịjirịa sị na ọbụghị eziokwu na ndị omekome gbaturu ụgbọleu Helicopter ha na steeti Kaduna.
content_1185	Akụkọ malitere ifegharị n'ụbọchị Wenezde na ndị omekome gbaturu ụgbọelu ndị uweojii oge ha gara ibuso ha agha.
content_1185	Mana Frank Mbah bụ ọnụ na-ekwuru ndi uweojii si na ọ bụ eziokwu na mgbọ tụrụ ya bụ ụgbọelu maka ọ daghị.
content_1185	Ọ sịkwa na ha gburu ihe ruru ndị omekome narị abụọ na iri ise n'agha ụgbọelu ahu gara.
content_1185	Tanker agbaala ọkụ na Legọs.
content_1185	Ọkụ ahụ egbughi mmadụ maọbụ merụọ mmadụ ahụ
content_1185	Ndị ọrụ gbatagbata nke Legọs state kwuru na otu ụgbọala bu mmanụ petrol dara ma nwuru okụ na mpaghara Abule Osun na steeti ahụ.
content_1185	Mana onweghị onye nwụrụ maọbụ merụọ ahụ na ihe mberede ahụ.
content_1185	Ha kwukwara na ndịọrụ ha na agba mbọ ịgbanyụ ọkụ ahụ ma mepee ụzọ ka ndị mmadụ gafewe.
content_1185	Ntuziaka maka akara ekwentị
content_1185	Dr Isa Ali Pantami
content_1185	Mịnịsta na-ahụ maka mgbasa ozi ekwentị bụ Isah Pantimi enyela ntuziaka ọhụrụ maka akara ekwentị.
content_1185	O kwuru na tupu mmadụ edenye akara akwantị ya, onye ahụ ga-enwerịrị akara njirimara bụ National Identification Number.
content_1185	Pantimi kwukwara na otu onye agaghị enwekarị akara ekwentị atọ bụ nke e debanyere n'aha ya.
content_1185	Ọ gara n'ihu kwuo na a ga-akpọchị akara ekwentị ọbụla nke onye nwe ya jiri mee ihe ọbụla na-adabaghị n'iwu.
content_1185	Kirk Douglas alaala mmụọ
content_1185	Kirk Douglas na nwa ya bụ Michael Douglas
content_1185	Onye eji ihe onyoonyoo Hollywood mara bụ Kirk Douglas anwụọla ka ọ gbara afọ otu narị na atọ.
content_1185	Kirk Douglas bụ nna Michael Douglas onye bụkwa onye a ma ama na Hollywood.
content_1185	Akwa ọhụrụ ndị 'Super Eagles'
content_1185	Akwa ọhụrụ ndị ụlọọrụ Nike rụpụtara maka ndị otu egwu bọọlụ 'Super Eagles' nke Naịjirịa na-ekpo ọkụ ebe niile.
content_1185	Ajụjụ ọtụtụ ndị mmadụ kpụ n'ọnụ ugbu bụ ma ọ ka nke ochie mma.
content_1185	Akụkọ ndị ọzọ ga-amasị gị:
content_1185	"Ihedioha kwado ịga mkpọrọ" - Fada Mbaka
content_1185	A gbawara ndị Imo Steeti aka napụ ha ọchịchị - Emeka Ihedioha
content_1185	Tank mmiri adagbuola ụmụakwụkwọ abụọ na Nkpọr-agu, Anambra state
content_1185	Ihe nkiri ga-amasị gị:
content_1186	Onyeisiala Naíjiría na-ekele ndí agha Naíjiría
content_1186	Onyeisiala Muhammadu Buhari kwuru n'ụbọchị Tọzde na mmeri ọchịchị ya meriri Boko Haram ebutela Nịajirịa nsọpụrụ n'ụwa niile.
content_1186	Dịka ụlọ ntaakụkọ Premium Times siri kọwa, o kwuru nke a n'ozi oziri n'ọgbọ Eagles Square nke dị n'Abuja.
content_1186	Buhari ka na-ekwusi ike na Boko Haram enweghịzị ume
content_1186	Etu Boko Haram si gbuo onye ọrụ enyemaka
content_1186	N'ọnụ onyeisiala "Ị ga-ekweta na mmeri anyị nwetara enyeghachila anyị nsọpụrụ na ugwu n'ụwa niile".
content_1186	Nke a mere ka ụfọdụ mmadụ jiri okwu ya maa njakịrị n'elu soshal midia.
content_1186	Onye dịka Ephraim Jidauna sị ya kedụ ebe mmeri ahụ dị n'ihi na ụjọ ka jide ọtụtụ mmadụ ugbua karịa na mbụ.
content_1186	King Davies kwuru na ndị na-adụ ya ndụmọdụ bụ ndị iro Naịjirịa n'ihi na onyeisiala Buhari amaghị ihe na-akpọtụ n'obodo.
content_1186	Teesleek na-ajụ ma Onyeisiala ebikwa na Naịjirịa chaa chaa?
content_1186	Roun kwenyere n'okwu ha na-ekwu na Buhari amaghị etu ihe si kwụrụ ya mere o ji aṅụrịrị maka mmeri ya
content_1186	Nchọpụta nke Premium Times mere gosiri na ihe karịrị mmadụ narị abụọ nwụrụ n'ihi okwu nchekwa sọsọ na Jenụwarị afọ a.
content_1186	Cheta na ndị ụlọomeiwu kpọkwara oku ka onyeisiala gbanwee ndị ọchịagha dị icheiche mana o gebeghi ntị n'okwu a.
content_1187	Emeka Ihedioha
content_1187	Emeka Ihedioha agaghachila n'ụlọikpe kachasị ịgwa ha ka ha lebaa anya ọzọ n'ikpe ha kpere nke chuturu ya dịka gọvanọ Imo State.
content_1187	Ihedioha na-ekwu na ọ bụ nghọgbu ka Hope Uzodimma ghọgburu ndị "Supreme Court" mere ha ji kwenye na ọ bụ ya meriri ntuliaka gọvanọ Imo steeti e mere na 2019.
content_1187	Igbo ga-adị n'Anambra steeti
content_1187	Gọọmentị Anambara steeti amachiela ịta ụmụakwụkwọ praịmarị nakwa sekọndịrị ahụhụ maọbụ iri ha iwu maka ịsụ Igbo n'ụlọakwụkwọ ha.
content_1187	Damian Okeke-Ogene bụ onyeisi Ohaneze Ndigbo nke Anambara steeti kwuru na atụmatụ ahụ magburu onwe ya ma rịọ ka nkuzi Igbo siwanye ike n'ụlọakwụkwọ dị icheiche.
content_1187	Iwu a metụtara ụlọakwụkwọ pramarị nakwa ndị sekọndrị niile dị na steeti ahụ.
content_1187	Na mba ofesi,
content_1187	Onye dọkịta mbụ buru ụzọ gbaa ama maka ọrịa cọrọnavirus na mba Chaịna alaala mmụọ dịka o butekwara ya bụ ọrịa.
content_1187	Dọkịta a aha ya bụ Li Wenliang gbara ama ọrịa coronavirus n'ọnwa Disemba 2019 mana ndị uweojii mba ahụ sị ya mechie ọnụ na ọ maghị ihe ọ na-ekwu.
content_1187	N'egwuregwu,
content_1187	Otu egwu bọọlụ Real Madrid nakwa Barcelona akwarala laa n'asọmpi Copa Del Rey dịka e mriri ha abụọ n'abalị Tọzde.
content_1187	Real Sociedad ji ọkpụ goolu anọ asatara atọ merie Madrid ebe Athletico Bilbao ji otu ọkpụ goolu gbalaa ndị Barca.
content_1187	Gee akụkọ ụwa n'ime otu nkeji ebe a
content_1188	Mahmoud Yakubu
content_1188	Onyeisi INEC bụ Mahmood Yakubu
content_1188	Ọtụtụ ndị mmadụ kpụ ngalaba na-ahazi ntuliaka na Naịjirịa bụ Independent National Electoral Commission (INEC) n'ọnụ maka ịkachapụ otu ndọrọndọrọ ọchịchị dị icheiche n'akwụkwọ ha.
content_1188	Ọ bụ n'ọgbakọ ha nwere n'ụbọchị Tọzde ka onyeisi INEC bụ Mahmood Yakubu nọrọ kwupụta na Pati nọ na Naịjiria ga-abụzị naanị 18.
content_1188	Mana nke a edochaghị ndị mmadụ anya nke mere ọtụtụ ji ajụ ma INEC e nwere ikike ịkachapụ aha pati ọbụla.
content_1188	INEC adọtịala ntuliaka Nigeria
content_1188	Inec akwadola ọnọdụ 119,973 maka ntuliaka 2019
content_1188	INEC kwenyere n'igwe 'card reader'
content_1188	Na oge mbụ, iwu obodo Naịjirịa enyeghị INEC ikike ịkachapụ aha pati ọbụla.
content_1188	Mana n'ọnwa Julaị nke afọ 2017, ndị ụlọomeiwu ukwu megharịrị iwu Naịjirịa nke ugboro anọ nke bekee kpọrọ 'fourth alteration'.
content_1188	N'ebe ahụ ka ha nyere INEC ikike ịkagbu otu ndọrọndọrọ ọchịchị ndị na-emezughi ihe dị iche iwu kwuru.
content_1188	Gịnị ka iwu kwuru?
content_1188	Iwu ahụ kwuru na INEC nwere ike ịkachapụ aha pati ọbụla:
content_1188	dara iwu e nyere ha tupu edebenaye aha ha
content_1188	na-emerighi ọbụladị pasentị 25 nke vootu niile a tụrụ n'otu steeti na ntuliaka ọkwa onyeisiala
content_1188	na-emerighi ọbụladị pasentị 25 nke vootu niile a tụrụ n'otu okpuru ọchịchị na ntuliaka ọkwa gọvanọ
content_1188	na-emerighi ọbụladị otu 'ward' na ntuliaka onyeisioche okpuru ọchịchị
content_1188	na-emerighi ọbụladị otu oche n'ụlọomeiwu nke steeti maọbụ nke etiti
content_1188	na-emerighi ọbụladị otu oche 'councillor' n'otu okpuru ọchịchị.
content_1188	Ọ bụkwa ihe ndị a ka INEC kwuru mere ha ji kachapụ aha pati 74 ahụ.
content_1188	Otu n'ime pati ndị ahụ bụ Action Peoples Party (APP) agaala ụlọikpe iji gbochie nkachapụ aha ha.
content_1188	Gịnị ka pati ndị a kachapụrụ na-ekwu?
content_1188	Tope Fasua bụ onyeisi pati ANRP
content_1188	Tope Fasua, onyeisi pati 'Abundant Nigeria Renewal Party' (ANRP) kwuru na ihe INEC mere adabaghị adaba.
content_1188	Fasua sokwa zọọ ọkwa onyeisiala na ntuliaka gara aga.
content_1188	O kwuru na INEC kpọrọ ha n'ọnwa Dịsemba 2019 ka ha gosi ihe niile gosiri na pati ha zuru oke.
content_1188	"Anyị gosiri ndị isioche anyị na steeti dị icheiche, gosi akwụkwọ ọbaego anyị, gosi akwụkwọ ndị otu anyị, gosi akwụkwọ anyị ji kwụọ ụgwọ ụlọọrụ anyị, gosi ihe niile."
content_1188	"Obi tọrọ anyị ụtọ makana anyị chere na anyị etozuola oke dịka iwu INEC si dị."
content_1188	Fasua kwuru na ha ga-aga ụlọikpe ịgbagha ihe ahụ INEC mere.
content_1188	Chekwas Okorie bụ onyeisi pati UPP
content_1188	N'aka nke ọzọ, Chekwas Okorie, onyisi otu United Progressive Party (UPP) gwara ndị ntaakụkọ Punch na ha ahụbeghị akwụkwọ ndị INEC iji gosi na a kachapụla aha pati ha.
content_1188	O kwuru na ha ga-ama ihe ha ga eme ma ha nweta ozi ndị INEC nke ọma.
content_1188	Ka ọ kwụ ugbua, ọtụtụ patị ndị a ekwuola na ha ga-agba Inec akwụkwọ n'ụlọikpe maka atụmatụ a.
content_1189	Ụmụaka na-agụ akwụkwọ
content_1189	Gọọmentị Anambra steeti amanyela iwu gbochiri ụlọa kwụkwọ na steeti ahụ ịta ụmụakwụkwọ ahụhụ maka ịsụ asụsụ Igbo.
content_1189	Ha kwuru na o megidere iwu ji steeti ahụ ịtya nwata ọbụla ahụahụ maọbụ ịda ha nha ma ha sụọ Igbo n'ụlọ akwụkwọ.
content_1189	Ihe gị na ụmụ gị nwere ike ịme n'oge ezumike
content_1189	Ụmụaka Igbo eturula ugo ọkaibe na teknụzụ na mbaụwa
content_1189	Dịka ọ dị ugbua amaghị ma mmachị a ọ gụnyere Mahadum mana ọ bụ n'ụlọ akwụkwọ pramarị na sekọndrị ka ihe a kachasị eme.
content_1189	O nwere ụfọdụ ụzọ ndị ụlọ akwụkwọ si akwụsị ụmụaka ị sụ asụsụ Igbo nke ụfọdụ che na ọ bụ ihe Bekee na-akpọ 'Vernacular' n'ime ụlọ akwụkwọ.
content_1189	Ha na-ada anyị nha
content_1189	Chukwuname Obiejesi bụ onye ntaakụkọ BBC gụrụ akụkwọ nỌwụwa Anyanwụ Naịjirịa kọwara na mgbe ọ nọ n'ụlọ akwụkwọ praịmarị, a na-ada ha nha
content_1189	"A na-edetu aha ndị sụrụ Igbo ma napụta ha naịra iri na ngwụcha ụbọchị" ka o kwuru.
content_1189	Ịma njakịrị
content_1189	Kelechi Agbanelo kwuru na ya na onwe ya ahụghị iwụ ọbụla machiri ịsụ asụsụ Igbo mgbe ọ gụrụ akwụkwọ.
content_1189	"E nweghi iwu pụrụiche megidere ị sụ Igbo mgbe ahụ mana ụmụakwụkwọ ị be gị ga na-amasa gị njakịrị" ka o kwuru.
content_1189	Ị ta ahụhụ
content_1189	Onye ọzọ anyị jụrụ ajụjụ bụ Chimezie Ucheagbo kwenyere n'ihe Maazi Agbanelo kwuru.
content_1189	O kwuru na a na-ata ha ahụhụ ndị dịka ịsị ha sekpuru ala maọbụ bara ha mba.
content_1189	Damian Okeke-Ogene bụ onyeisi Ohaneze Ndigbo nke Anambara steeti kwuru na atụmatụ ahụ magburu onwe ya ma rịọ ka nkuzi Igbo siwanye ike n'ụlọakwụkwọ dị icheiche.
content_1189	O kwuru na ụlọakwụkwọ dị icheiche kwesiri ịtinye aka ka awụlite asụsụ Igbo kama ị na-akwụsị ya.
content_1189	Ọ fọziri ị ma ma steeti ndị ọzọ n'ala Igbo a ga-eṅomi atụmatụ a.
content_1189	Na Legọs steeti, ọ bụzi iwu na onye ọbụla chọrọ ka ọ gụọ mahadum ga amarịrị ịsụ Yoruba.
content_1190	Eucharia Anunobi
content_1190	Eucharia Anunobi bụ 'odogwu' n'ihe gbasara ime ejije na Nollywood nyere BBC Igbo ohere ibanye na ndụ ya.
content_1190	Site na nkata ya na BBC Igbo kpara n'ihe nkiri 'Gịnị na-afịọ', ọ kọwara maka ọnwụ nwa ya, etu o si gbabuo ọsọ ịgara Chukwu ozi, etu o si ka na-eme ejije n'agbanyeghị na ọ bụ ụkọchukwu, nakwa ihe ndị ọzọ.
content_1190	N'ọnwụ nwa ya nwoke nwụrụ n'afọ 2017 ka ọ dị naanị afọ 15, o kwuru sị "Nwa m bụ SS ma na ọ bụghị ya gburu ya, ọ bụ mmeghie ndị ụlọọgwụ".
content_1190	"E tinyerem ezigbote ego n'ahụ nwa m tupu ọ nwụọ."
content_1190	Ọ gara n'ihu dụọ ndị mụtara ụmụ nwere ọrịa nwa ya rịara bụ 'sickle cell disease' (SS) nke a na-akpọ ọrịa ọbara nko n'Igbo.
content_1190	Na ndụmọdụ ya o kwuru sị "Onye nwa ya bụ SS, a ga na-agba mbọ inye ya ezigbote nri."
content_1190	Nri ndị a ga-enyere ndị na-arịa 'Sickle Cell' aka
content_1190	Kedu ihe bụ ọrịa ọbara nko?
content_1190	O kwukwara sị "Ị bụrụ nwaanyi ị bụru nwoke, mmadụ sị gị bịa ka m lụo gị, nyochakwa ihe Bekee n'akpọ genotype."
content_1190	Ihe ndị ọzọ o kwuru:
content_1190	Maka etu o si malite ijere Chukwu ozi, ọ sị "Nna m gbara mbọ hụ na anyi gụsiri akwụkwọ ike. Agụrụ m akwụkwọ dị iche iche.
content_1190	"A gụrụ akwụkwọ nsọ ka m hụ ebe o dere na ndị kwesiri ị na-akpagbu ụmụ ya.
content_1190	"Etu a ka akwụkwọ nsọ na ọbara Chineke siri banye anyị n'ime.
content_1190	"Ọ bụ otu ọyị m nwaanyi kpọ m gaa ụlọụka n'Abụja.
content_1190	"Agara m ọtụtụ ụka were hụ na ihe gbasara chukwu na-atọ m ụtọ."
content_1190	"Agbara m ọsọ oku Chineke nọ na-akpọ m, mana e mechara m bịaghachị, e tee m mmanụ nsọ n'afọ 2012, m wee bido ijere Chukwu ozi".
content_1190	"Ka m mere Glamour Girls nke abuọ m ọ bịa wuo ebe niile m were sị na m soro etu esi eto m, m ga-efu ụzọ.
content_1190	Eucharia kwukwara na ọ ka na-eme ejije; o kwuru na nke o mere nso nso a bụ nke a kpọrọ "small chops".
content_1190	Gere ihe ọ gwara BBC Igbo n'uju n'elu:
content_1190	Akụkọ ndị a ga-amasị gị:
content_1190	Anyị na ndị uweojii ekpebibeghi - Ezinaụlọ Chima Ikwunado
content_1190	Ndị Igbo anọ si na mmegbu ghọrọ ndị ọchịchị
content_1190	Ụzọ ndị ụlọakwụkwọ sị ata ụmụaka ahụhụ ma ha sụọ Igbo
content_1191	Chima Ikwunado
content_1191	Chima Ikwunado nwụrụ n'ebe ndị uweojii jichiri ya
content_1191	Ezinaụlọ Chima Ikwunado bụ nwoke a na-ekwu nwụrụ n'aka ndị uweojii na Pọtakọt ekwuola na ha na ndị uweojii ekpebibeghi ihe ọbụla.
content_1191	Nke a na-abịa ka ndị mmadụ na-eche ihe ha na onyeisi ndị uweojii nke Rivas steeti bụ Mustapha Dandaura, kpara.
content_1191	'Autopsy' kwuru na ọ bụ ọrịa shuga gburu Chima - Ndị uweojii
content_1191	#EndSARS: Mgbanwe ọ bịala na ngalaba uweojii a?
content_1191	A chụọla onye uweojii SARS maka ịna akaazụ N5,000
content_1191	Obinna Ezirim bụ nwanne Chima gwara BBC na Dandaura kpọrọ ezinaụlọ ha oku ka ha kpaa dịka okwu na-efegharị na ndị uweojii kpọrọ ha oku ha ajụ ịza nakwa na ezinaụlọ ha kwuru na ha degara akwụkwọ na ha chọrọ ịhụ ya mana o nweghi isi.
content_1191	Ezinaụlọ Chima Ikwunado
content_1191	Obinna kwuru na ha na ndị uweojii kpebiri ịhụ ozu Chima nke ka dị n'aka ndị uweojii nakwa nke a ga-eme nyocha na Mọnde nke izu na-abịa.
content_1191	"Kọmishọna uweojii sị anyị kpọta onye nnyocha nke anyị ụbọchị Mọnde, hanwa ga-akpọtakwa onye nke ha, e mezie nnyocha ahụ.
content_1191	"Kọmishọna kwukwara na ọ di mma etu ezinaụlọ Chima si bịa, mana gọọmentị ga-elebarịrị anya na ya."
content_1191	Ọrịa Coronavirus
content_1191	Dkt. Li tinyere foto ebe ọ nọ n'elu akwa na soshal midia
content_1191	Ọzọ bụ iwe ndị mmadụ na mba Chaịna maka etu ọrịa coronavirus si gbuo Li W bụ dọkịta bu ụzọ kwuputa maka ya na Disemba.
content_1191	Ọtụtụ n'ime ha na-asị ka gọọmentị rịọ mgbaghara maka iji ndị uweojii gbọchie Li ọnụ, nke mere ka ọrịa a bụrụ ibu na-anyị danda ugbua.
content_1191	N'egwuregwu,
content_1191	Raheem Sterling si Liverpool gafee Manchester City n'afọ 2015
content_1191	Raheem Sterling nke Manchester City agaghị eso ha gbaa bọọlụ n'ime izuụka ole na ole na-abịa dịka ọ dọwachara akwara ụkwụ ya.
content_1191	Ebe Daley Blind ga-alọghachịta ma soro ndị Ajax gbaa bọọlụ n'ụbọchị Satọde, ka a chọpụtachara na o nwere ọrịa obi.
content_1191	'Supreme Court' sị Jolly Nyame gaa zuo ike afọ 12 na nga
content_1191	Jolly Tavoro Nyame chịrị steeti Taraba na Naịjirịa site afọ 1999 ruo 2007
content_1191	Ụlọikpe kachasị ekpebiela sị ka Jolly Nyame bụ aka chịburu Platu steeti ka nọrọ na mkpọrọ ruo afọ iri na abụọ a tụkpuburu ya.
content_1191	Ngalaba na-ahụ maka nrụrụaka na Naịjirịa bụ Economic and Financial Crimes Commission gbara ama mkpebi ụlọikpe n'akara Twitter ha.
content_1191	Ebubo EFCC boro Nyame bụ na aka ya dị n'otu ijeri naịra na ọma e mefuru n'aka Taraba steeti oge ọ na-achị steeti ahụ.
content_1191	Ndị ọkaiwu ise nke Mary Odili nọ n'isi ya, kachapụrụ nha ụlọikpe mkpegharị sị ka Nyame kwụọ.
content_1191	Ọ bụ n'afọ 2007 ka ikpe a malitere.
content_1191	Anyị arụghị ụlọekpere ndị alakụba - Gọọmentị Enugwu
content_1191	Kọmisọna na-ahụ maka mgbasaozi n'Enugwu steeti bụ Nnanyelugo Aroh ekwuola na o nweghi oge gọọmentị ha jiri hibe ụlọekpere maka ndị Alakụba.
content_1191	Maazị Aroh sị na ọ bụ ndị asịrị na-ekesa ya bụ akụkọ ma kwukwa na ọ bụ arụrụala kpatara ha ji akpa ụdịrị agwa ahụ.
content_1191	Ọ sị na akụkọ a bụ iji megide ọrụ gọọmentị Enugwu steeti na-arụ.
content_1191	Uzodinma so Buhari aga Njem
content_1191	Onyeisiala Muhammadu Buhari ga-aga mba Etiopia taa bụ Febrụwarị 7 2020, maka ọgbakọ ndị mba Afịrịka na-aga n'ihu n'isiobodo mba ahụ bụ Adis Ababa.
content_1191	Aka na-achị Imo steeti bụ Hope Uzodinma ga-eso Buhari na njem ga-abụ mbụ o so ya aga kemgbe Ụlọikpe Ukwu nyere ya ọkwa gọvanọ Imo.
content_1191	Ị chọrọ ịza ogbu enyi?
content_1191	Ndị mmadụ na-ahụta enyi dịka eze ụmụanụ niile
content_1191	Mba Botswana na-enye ndị mmadụ ikike igbu enyi narị abụọ n'afọ 2020.
content_1191	Mana, ya bụ ikike abụghị n'efu dịka ọ bụ puku dọla iri na asatọ ka e ji enweta otu.
content_1191	A ahọpụtala ndị enwereike ịtụugo na AMVCA
content_1191	Ndị na-eme ejije n'Afịrịka na-ahazi onwe ha maka emume ntụrụugo akpọrọ African Magic Viewers Choice Awards.
content_1191	Ọtụtụ n'ime ha na-enwe nchekwube na ha ga-etụta ugo maka mbọ ha gbara n'ejije ihe nkiri dị iche iche n'afọ gara aga.
content_1192	Fada Mbaka, Donald Trump na Uwe ọhụrụ ndị Naịjirịa
content_1192	Izuụka a malitere n'ụbọchị abụọ ma kwụsị n'ụbọchị asatọ nke ọnwa Febụwarị afọ 2020, nwere ihe e ji kpọọ ya 'ọpụrụiche'.
content_1192	Ihe mere na ị gaghị echefu izuụka a ọsịsọ
content_1192	Lee ihe mere izuụka a ji bụrụ 'Sekem'
content_1192	Wizkid,Orji Uzo Kalu na Cardi-B so na ndị wuru ewu n'izu a
content_1192	Ihe ndị mere na ya bụ izu gụnyere akụkọ ndọrọndọrọ, egwuregwu, ịkpaọchị dgz, na Naịjirịa nakwa ụwa niile gbaa gburugburu.
content_1192	Ụfọdụ akụkọ ndị a gụnyere;
content_1192	Emeka Ihedioha na Fada Ejike Mbaka
content_1192	N'izuụka a, BBC Igbo gbara Emeka Ihedioha ajụjụ banyere ihe mere o ji alaghachị n'ụlọikpe kachasị kamgbe ha chụturu ya dịka gọvanọ Imo Steeti.
content_1192	Na nzaghachi, Ihedioha sị na ọ bụ n'ihi na ya na ndị ọkaiwu ya chọpụtara na ikpe ahụ ụlọikpe a kpere edochaghị anya.
content_1192	Tinyekwara na ha nwere ohere ịlaghachị azụ ka ụlọikpe tulegharịa ikpe ahụ.
content_1192	Mkparịtaụka a butere ọtụtụ okwu na soshal midia.
content_1192	Na nke yiri ibe ya, ụkọchụkwụ 'Adoration Ministry Enugwu' bụ Fada Ejike Mbaka kwuru ihe wuru ewu n'izu a.
content_1192	O kwuru na ọ bụrụ na Ihedioha akapcharaghị anya, na ọ ga-aga mkpọrọ n'ihi etu o si achụso ikpe nchụtu ya.
content_1192	Amalitela ịna 7.5% VAT maka oku na ozi ekwentị
content_1192	N'izuụka a ka ụlọorụ ekwentị kwuputara na ha ga-amalite ịna pasentị asaa na ụma ise dịka ụtụisi ịkpọ oku nakwa izipu ozi n'ekwentị.
content_1192	Ọ malitere iwu na soshal midia Twitter, ebe ọtụtụ ndị mmadụ gbarụrụ ihu na-ekwu na nke a gosiri n'ihe na-esiwanye ike na Naịjirịa.
content_1192	Iji maa atụ, ozi 'sms' a na-anabu naịra anọ bụzị naịra anọ na kobo iri ugbua n'ihi VAT.
content_1192	Cheta na onyeisiala Buhari binyere aka n'iwu a kpọrọ 'Finance Act' n'ọnwa Jenụwarị.
content_1192	Iwu ahụ kwuru na a ga-ebuli ụtụisi 'Value Added Tax' (VAT) site na pasentị ise ruo pasentị asaa na ụma ise.
content_1192	Aka Donald Trump dị ọcha
content_1192	N'ụbọchị Wenezde nke izu a, ndịomeiwu mba Amerịka mere ntuliaka ma kwuo na aka onyeisiala ha bụ Donald Trump dị ọcha n'ebubo abụọ e boro ya.
content_1192	Ndị ụlọomeiwu nta mba Amerịka boro Trump ebubo na ọ na-emebi ikike ọchichị ya nakwa ụlọomeiwu n'ọnwa Disemba 2019.
content_1192	Ihe mere Trump ji ewusi ike na Naịjirịa
content_1192	Mana ndị Sịnetị kụchapụrụ ebubo ndị a ma kwuo na o nweghi iwu ọbụla Trump dara.
content_1192	Nke a mere ya onyeisiala mba Amerịka nke atọ e boro ebubo nchutu n'ọchịchị.
content_1192	Pati nọ na Naịjiria ga-abụzị naanị 18
content_1192	N'ụbọchị Tọzde n'izu a ka onyeisi ụlọọrụ Inec bụ Mahmood Yakubu weturu ọnụọgụgụ pati nọ Naịjirịa site n'iri itoolu ruo iri na asatọ.
content_1192	Nke a mere oke mkpọtụ na Naịjirịa dịka ọtụtụ ndị mmadụ kpụ ụlọọrụ Inec n'ọnụ.
content_1192	INEC e nwere ikike imechi otu ndọrọndọrọ ọchịchị na Naịjirịa?
content_1192	Mmachi keke na ọgbatumtum na Legọs
content_1192	N'ụbọchị Monde izu a, ndịọrụ Bekee na ndịọrụ dị icheiche bi na Legọs takutere ya kọnkịrị dịka ha na-aga ọrụ ka e zuchara ike ngwụcha izu.
content_1192	Etu anyị si taa ahụhụ ịga ọrụ taa - Ndị Legọs
content_1192	Nke a bụ maka mmachi gọọmentị steeti ahụ machiri keke na okada nke malitere n'ụbọchị mbụ nke ọnwa Febụwarị afọ 2020.
content_1192	Ngwa ka anyị nabata gị n'ọgbọ egwuregwu na obi aṅụrị ebe a;
content_1192	Abụ m nwaafọ Naịjirịa - Lil Wayne
content_1192	N'otu izu a ka nwaafọ Amerịka na-eti egwu bụ Lil Wayne kwupụtara na ọ bụ nwaafọ Naịjirịa nke butekwara ọtụtụ okwu n'etiti ndị Naịjirịa.
content_1192	Mgbe ọ na-aza ajụjụ ọnụ, Lil Wayne sị na o mere nyocha ahụ ma chọpụta na o ji pasentị 53 bụrụ nwaafọ Naịjirịa.
content_1192	O kwuru na ya na nne ya nwere ezigbo mkparịtaụka gbasara nke ahụ.
content_1192	Uwe bọọlụ ohụrụ nke Naịjirịa
content_1192	N'ụbọchị ise nke ọnwa Febụwarị a ka otu egwuregwu bọọlụ Naịjirịa bụ Nigeria Football Federation(NFF) wepụtara uwe ọhụrụ a ga na-eji agba bọọlụ.
content_1192	Ọtụtụ ụmụafọ Naịjirịa katọrọ uwe a ma kwuo na nke a bụ mkparị nye Naịjirịa ebe ndị ọzọ katọrọ ndị e ji gosi uwe a.
content_1192	Ị lezie anya ị ga-ahụ na akụkọ ndị a na ndị ọzọ na-anọghị ebe a mere ka izuụka a bụrụ 'ọpụrụiche' na nke onwe ya.
content_1192	Akụkọ ndị ga-amasị gị:
content_1192	Ndị Igbo anọ si na mmegbu ghọrọ ndị ọchịchị
content_1192	'Nyochakwaa 'genotype' tupu ị lụọ onye ọbụla ị chọrọ ịlụ' - Eucharia Anunobi
content_1192	Ụzọ ndị ụlọakwụkwọ sị ata ụmụaka ahụhụ ma ha sụọ Igbo
content_1193	Trailer si n'elu dapụ
content_1193	Akụkọ na-eru anyị ntị na-akọwa na nwaanyị aha a na-amabeghị aha ya na-azọ ndụ ya n'ụlọọgwụ ka kọntena ahụ dagidere ya kwọjipuru ya otu ụkwụ.
content_1193	Ndị ụlọorụ gbatagbata Lagos State Emergency Management Agency (Lasema) agaruola Iyana Ipaja bụ ebe ihe a mere, ịma etu ha ga-esi nyere aka.
content_1193	Aisha Buhari gara ileta ndị ụlọ dakwasịrị
content_1193	Ụlọ elu adagbuola Injinịa na-arụ ya n'Onitsha
content_1193	Ụlọ ọzọ adaala merụọ mmadụ anọ ahụ na Legọs
content_1193	Ka ọ dị ugbua, onyeisi ha bụ Olufemi Damilola Oke-Osanyintolu sị na a kpọgala ya ụlọọgwụ, ma kwukwaa na ha na-agba mbọ ịwepụta ụkwụ nwaanyị ahụ n'okpuru kọntena ahụ nakwa wepụ kọntena ahụ n'ụzọ.
content_1193	Anyị ga-ebu ọnụ otu izu maka ọkwa Ihedioha - PDP Imo steeti
content_1193	Ndị otu pati PDP nke Imo steeti na-akwado ibu ọnụ na ime ekpere otu izu bido ụbọchị ụka a bụ ụbọchị itoolu nke ọnwa a ruo ụbọchị iri na isii.
content_1193	N'akwụkwọ odeakwụkwọ pati ha bụ Nze Ray Emeana zipụrụ, o kwuru na ekpere a bụ ịrịọ Chineke ka o nyere aka mee ka Emeka Ihedioha nwetekwa oche ya dịka gọvanọ Imo steeti.
content_1193	Ihedioha agaghachịla 'Supreme Court'
content_1193	'Ọ bụ PDP ka ọ dịrị ịsa Mbaka okwu' - Onye mgbasaozi Ihedioha
content_1193	"Ihedioha kwado ịga mkpọrọ" - Fada Mbaka
content_1193	Ha sịkwa ka ndị mmadụ yiri akwa ojii kwa ụbọchị ekpere a.
content_1193	Cheta na Ihedioha agaghachịla ụlọikpe kachasị ịma ma o nwere etu ọ ga-esi weghachịtakwa oche o si na ya pụọ.
content_1193	Ighalo agaghị eso Man Utd gaa Spen
content_1193	Odion Ighalo agaghị eso Manchester United gaa ọgbọ nkwado ha chọrọ ịga na mba Spen maka ụjọ coronavirus.
content_1193	Ole Gunnar Solskjaer bụ onye nchịkọta otu egwuregwu ahụ sị na ha achọghị ọnọdụ ọ ga-abụ na ha gaa, agaghị ekwe ya banyeghachị na Briten maka etu a ọ ka si Chaịna bịa n'izu gara aga.
content_1193	Onye agha ewerela egbe baa obodo gbagbuo ihe ruru mmadụ 20
content_1193	E jidebeghi Jakraphanth Thomma bu onye a na-eche na ọ bụ ya kpara ike a
content_1193	Akụkọ si Taịland apụta na-akọwa na otu onye agha ji egbe gbagbuo mmadụ iri abụọ (20) ma merụọ ọtụtụ ndị ọzọ ahụ n'obodo Korat dị nso na Bangkọk.
content_1193	Thomma bu ụzọ gbagbuo onyeisi ya bụ Col Anantharot Krasae, tupu o zuru egbe na ngwaagha ndị ọzọ pụọ.
content_1193	Ihe ndị mmadụ na-etinye na soshal midia na-egosi na ọ gara n'ụlọahịa ebe ọ nọ na-agwụ ndị mmadụ.
content_1193	Dịka ndị uweojii siri kwuo, onye agha a zuru ụgbọala n'ọdọ ndịagha tupu o jiri egbe wakpoo ndị mmadụ na ya bụ obodo.
content_1193	O tinyekwara ihe onyonyo ebe ọ na-akwọ ụgbọala ahụ n'elu Facebook ya.
content_1193	Ka ọ dị ugbua, a ka na-achọ ijide ya dịka e zipuru ozi "onye a bụ onye a na-achọsi ike" maka ya.
content_1193	Ọzọdịmgba anọ anwụọla
content_1193	Ọzọdịmgba a na-ahụ naanị n'ugwu ji naanị obere ihe gafee otu puku fọrọ n'ụwa
content_1193	Amụma igwe esegbuola ọzọdịmgba anọ gụnyere otu nke dị ime na mba Uganda.
content_1193	Ngalaba na-ahụ maka nlekọta ha bụ Greater Virunga Transboundary Collaboration (GVTC), kwuru na nke a dị mwute n'ihi na ụdịrị ọzọdịmgba a na-ahụ naanị n'ugwu ji naanị obere ihe gafee otu puku n'ụwa.
content_1193	'Anyị achọghị ịhụ ndị ji ọkọrọtọ Biafra n'olili Eze Kanu' - Ndị Uweojii
content_1193	Dịka Olili nne na nne Nnamdi Kanu na-abịa nso, ndị uweojii n'Abịa steeti ekwusiela ike na ha achọghị ihu onye ji ọkọrọtọ Biafra maọbụ uwe ndị 'Jew' n'ebe ahụ.
content_1193	Ene Okon bụ onyeisi ndị uweojii na steeti ahụ etiela aka n'ala sị na ya agaghị anọ ndụ hụ ka nke ahụ mere dịka otu Ipob na-azọ iwu na ha ga-abịarịrị.
content_1193	N'aka ọzọ, otu ndị ntoroọbịa Ohaneze ndị Igbo arịọla ka gọọmenti gbaghara Nnamdị Kanu ka ọ nwee ike ịbata bịa lie nne ya na nna ya.
content_1193	Nnamdi Kanu na onwe ya tiri mkpu n'elu Twitter na ndịagha Naịjiria na-akwado ịga n'ụlọoriri na nkwari ndị dị n'Ụmụahịa, ka ha nwee ike "ịkpụrụ ndịisi Ipob nwereike ịbata tupu e mee akwamozu" nne na nna ya.
content_1193	Ndị uweojii sị na ọbụghị ogbunigwe
content_1193	Ndị uweojii n'Ekiti steeti ekwuola na ọ bụ ihe eji agbari ogbunigwe gbara na steeti ahụ n'ụtụtụ taata.
content_1193	Ọnụ na-ekwuru ndị uweojii bụ Asuquo Amba sị na ọ bụghị ndị omekome mere ihe a mana ha na nyocha ịmata etu o si mee.
content_1193	Coronavirus na Chaịna
content_1193	N'ofesi, Hong Kong etiela iwu ga-eme ka onye ọbụla sị mba Chaina bata obodo ahụ ga nọrọ n'ogige ebe ndị ana enyonyo maka Coronavirus ruo izuụka abụọ.
content_1193	Ya bụ iwu sị ndị mmadụ akwụgharịzịna, maka ịtụ ha mkpọrọ maọbụ iri ha iwu.
content_1193	Lagos City Marathon
content_1193	David Barmasai ga-erite ego dị $50,000 maka meri a
content_1193	N'egwuruegwu, onye mba Kenya bịara Nigeria maburu nturuugo nke mwemwe ọsọ nke Legọs Marathon agbara n'ụtụtụ a
content_1193	David Barmasai Tumo ji awa abụọ, nkeji iri abụọ na tịnkọm tịnkọm isii merie ya bụ ọsọ kilomita iri anọ na abụọ mgbe ọtụtụ ndị ọtụ ya ka nọ n'ụzọ.
content_1193	Ọ bụkwa onye Kenya ọzọ bụ Sharon Cherop tuuru ugo mwemmwe ọsọ nke ụmụnwaanyị.
content_1193	Onye nke abụọ na onye nke atọ na ya bụ ọsọ ga-erita $40,000 nakwa $30,000.
content_1193	Nke a bụ agba nke anọ ya bụ ọsọ malitere n'afọ 2016 bụ nke a na-eme na Legọs.
content_1193	Kemgbe amalitere ya bụ ọsọ, ndị Kenya emeriela ya ugboro atọ ebe onye Etiopia merigoro otu ugboro n'ọsọ nke ụmụnwoke.
content_1193	Na nke ụmụnwaany,i ndị Etiopia emeriela ugboro atọ ebe Kenya ji otu.
content_1193	Trump achụọla ndị iro ya n'ọrụ
content_1193	Onyeisiala mba Amerịka bụ Donald Trump achuọla Alexander Vindman na Gordon Sondland n'ọrụ.
content_1193	Mmadụ abụọ a so n'ime ndị zara okwu Ụlọomeiwu Nta nke Amerịka oge ha na-enyocha nrụrụaka ha boro Trump.
content_1193	Ihe mere Trump ji ewusi ike na Naịjirịa
content_1193	Ọchịagha Vindman na-arụ ọrụ na obi gọọmentị Amerịka ebe Nnọchiteanya Sondaland bụ onye na-ekwuru Amerịka na Yurope.
content_1193	Nke a na-abịa dịka a na-ekwu na Maazị Trump chọrọ ịhazịarị ndị ọrụ ya dịka ndi Omeiwu Ukwu kpebiri na onweghi arụ ọ kpara.
content_1193	Onyeisiala Muhammedu Buharị nọ Ethiopia maka ọgbakọ
content_1193	Ụmụibe Onyeisiala Muhammadu Buhari anwuchiela mba Ethiopia ụnyahụ maka nzụkọ ndị isi mba Africa.
content_1193	Mba iri anọ so eme ya bụ ọgbako ukwu akpọrọ maka ọdịmma ndị Afrịrịka
content_1193	Ego Abacha
content_1193	Ụnyaahụ bụ Fraịde ka ụlọikpe ukwu na Naịjirịa tụghapụrụ arịrịọ ezenaulo na-arịọ ka enye ha ohere ibitu ego otinyere n'ụlọakụ na Briten, Switerzland, Jersey, Liechtenstein nakwa Luxembourg.
content_1193	Gaurdiola sị na anya ya adịghị na Messi
content_1193	Pep Guardiola bụ onye bubu onye nchịkọta otu Bayern Munich
content_1193	N'egwuruegwu, Pep Gaurdiola nke Manchester City ekwuola na ya anaghị atụanya Lionel Messi isonyere ya na otuegwuruegwu ya.
content_1193	Messi na otu onyeisi ha bụ Eric Abidal na-enwe nghọtahie na Barcalona nke ndị mmadụ na-atụ anya na o nwere ike ịpu na otu ahụ.
content_1193	Nkeji
content_1193	Akụkọ ga-amasị gị
content_1193	Anyị na ndị uweojii ekpebibeghi - Ezinaụlọ Chima Ikwunado
content_1193	INEC e nwere ikike imechi otu ndọrọndọrọ ọchịchị na Naịjirịa?
content_1193	Buhari ka na-ekwukwa na ya 'meriri' Boko Haram
content_1194	Osikapa dị iche iche
content_1194	Ọtụtụ ndị mmadụ nwereike iluso gị ọgụ ma ị kparịa osikapa n'ihi etu o si amasị ha iri ya.
content_1194	Osikapa bụ otu nri ọ na-abụ ego kọgodu gị elu kọọ gị ala, e nwee etu i si hụ obere ego jiri gote ya, ị ga-atụkwasịnwu ya ihe ọbụla were rie ya.
content_1194	N'ihi etu o si amasị ndị mmadụ, a chọpụtala ọtụtụ ụzọ dị iche iche e si esi nakwa eri ya bụ nri ọ dị mma n'ọnụ, n'afọ nakwa n'anya.
content_1194	Etu ndị Igbo si bido riwe osikapa n'ụbọchị ụka
content_1194	Lee nri ndị e jiri chere ndụ n'oge agha Biafra, ụfọdụ ka a ka na-eri ugbua
content_1194	'Ọ bụ osikapa mba Ghana e nyere m sie wụrụ m n'ala'
content_1194	Ụfọdụ ụzọ e si eri osikapa gụnyere ịsụ ya asụ dịka ndị Ugwu Awụsa si eme nke a kpọrọ 'tuwo shịnkafa" nakwa Sịnasịr (ha na-eghe ya eghe ma a kwọchaa ya), ndị Yoroba na-esi nke ha na-akpọ osikapa ọfada, ndị ọcha na-eji nke ha eme ihe a kpọrọ 'pudding', nke bụ osikapa e siri esi dere ede ma wụnye mmiri ara ehi na shuga ma sikọta ya n'ite ka akamụ.
content_1194	Ụfọdụ ihe mere e ji na-eri osikapa bụ makana ọ na-eju afọ, ọzọ bụkwa na ọ bụ nri i nwereike isi o zuoro ọha.
content_1194	Ụzọ dị iche iche i nwereike iji sie ya
content_1194	Osikapa Jọlọf
content_1194	Ị mewela emume ma ọ bụrụ na ị buputebeghị osikapa jọlọf n'emume gị?
content_1194	Nri a so n'ihe mere ụfọdụ ndị mmadụ ji ekwe aga emume, n'ihi na ọ bụ mgbe ahụ ka ndị mmadụ na-ejikarị nkụ esi ya; mere ka a na-akpọ ya 'party jollof' na Bekee.
content_1194	Ihe e ji esi ya gụnyere: nnu, ose, tomanto, mmanụ ọpụpa, mmiri anụ, anụ maọbụ azụ, yabasị, ngwanri na-eme ka nri tụ n'ọnụ dịka taịm na kọrị, osikapa e siri sọsọ ya.
content_1194	Ụfọdụ na-aga n'ihu tinye ya ihe dị ka karọt, ose na-atọ ụtọ, agwa ndụ ndụ wdgz.
content_1194	Etu ị ga-esi sie ya:
content_1194	Situ osikapa gị n'ọkụ mana ekwela ya ghee eghe tupu i fọtuo ya n'ọkụ. Wụpụ mmiri dị na ya.
content_1194	Ghee stu gị n'ite ọzọ, (ị ga-eji mmanụ ọpụpa, tomanto, nnu na ose na yabasị na ngwa nri ndị ọzọ eghe ya) tinye ya mmiri anụ gị
content_1194	Hapụ ha ka ha sụkọta ọnụ.
content_1194	Wụnye osikapa gị n'ime ya; gbado anya ka ị ghara ịwụbọ ya mmiri.
content_1194	Kpuchie ite gị ma gbadaa ọkụ i ji esi ya obere. Hapụzie ya ka o ghee nakwa ka mmiri ahụ takpọọ
content_1194	Ụfọdụ na-etinye nnu ha mgbe ha wụnyechara mmiri anụ.
content_1194	Osikapa e ghere eghe
content_1194	Ị bụ onye Naịjirịa ma ọ bụrụ na ị maghị na osikapa e ghere eghe na nke jọlọf na-azọ 'nwunye di'?
content_1194	Ọ bụkwa nri ọzọ a na-ahụ ma e mewe emume na Naịjirịa; ọ bụ agbamakwụkwọ o, ikupute nwa, maọbụ akwamozu.
content_1194	A na-eri ya ọsịsọ makana a hapụ ya ka o tee aka, ọ na-agbakarị ụka ọsịsọ ụfọdụ oge.
content_1194	Ihe e ji esi ya gụnyere: nnu, ose, mmanụ ọpụpa, mmiri anụ, yabasị, ngwanri na-eme ka nri tụ n'ọnụ dịka taịm na kọrị, osikapa e siri sọsọ ya, anụ maọbụ azụ.
content_1194	Karọt na ose na-atọ ụtọ e biri ebi, agwa ndụ ndụ, kọrị na-adịrịrị ya; a na-etinyekwa ya ọka dị ụtọ, umeji anụ e biri ebi ma sie n'ọkụ, wdgz.
content_1194	Etu ị ga-esi sie ya:
content_1194	Situ osikapa gị n'ọkụ mana ekwela ya ghee eghe tupu i fọtuo ya n'ọkụ. Wụpụ mmiri dị na ya.
content_1194	Were mmanụ ọpụpa ghekọlata karọt, ose na-atọ ụtọ, kọrị na ihe ndị ọzọ ahụ i biri ebi gụnyekwara yabasị
content_1194	Wụnye mmiri anụ n'ime ite osikapa ahụ i situru esitu; hapụ ha ka ha sụkọta ọnụ
content_1194	Etinyekwala nnukwu mmiri n'ime ya ka ọ ghara ịgwọ agwọ
content_1194	Kpuchie ite gị ma gbadaa ọkụ i ji esi ya obere.
content_1194	O situ obere, wụnye ya ihe ndị ahụ i ghere eghe
content_1194	Hapụzie ya ka o ghee nakwa ka mmiri ahụ takpọọ
content_1194	Osikapa na stu tomanto
content_1194	Nke a mechara bụrụ ihe a na-akpọ 'osikapa ụbọchị ụka' maka etu e si esikarị ya ụbọchị ụka.
content_1194	Tupu ụwa asaa anya etu ọ dị ugbua, ọ rara ahụ ịhụ ezinaụlọ ọ ga-abụ ị garuo ị hapụ ịhụ osikapa na stu tomanto ụbọchị ụka.
content_1194	Ọ naghị ara ahụ isi ma ncha. Ọ naghị egbukwanụ oge.
content_1194	Ihe e ji esi ya gụnyere: nnu, ose, mmanụ ọpụpa, mmiri anụ, yabasị, ngwanri na-eme ka nri tụ n'ọnụ dịka taịm na kọrị, osikapa e siri sọsọ ya, anụ maọbụ azụ.
content_1194	Etu ị ga-esi sie ya:
content_1194	Sie osikapa gị ka o ghee eghe, mana etinyekwala ya ihe ọbụla (ụfọdụ na-eji nnu esi ya)
content_1194	Were mmanụ ọpụpa, tomanto, nnu na ose na yabasị na ngwa nri ndị ọzọ na-eme ka nri tọọ ụtọ ghee ya.
content_1194	Tinye ya mmiri anụ ma tomanto gị kpọtụ akpọ
content_1194	Osikapa na ofeakwụ
content_1194	Nke a bụ otu nri ndị Igbo anaghị eji egwu egwu ma ncha.
content_1194	O so na nri ndị Igbo bi na mba na-eji ama na ha alọtala ma ha tinyehaala ya n'ọnụ.
content_1194	Ihe e ji esi ya gụnyere: nnu, ose, mkpụrụ nkwụ, mmiri anụ/azụ, yabasị, nchanwụ, ịsha, ngwanri na-eme ka nri tụ n'ọnụ, osikapa e siri sọsọ ya, anụ maọbụ azụ.
content_1194	Etu ị ga-esi sie ya:
content_1194	Sie osikapa gị ka o ghee eghe, mana etinyekwala ya ihe ọbụla (ụfọdụ na-eji nnu esi ya)
content_1194	Sie ma sụọ mkpụrụ nkwụ gị mgbe o ghere, pịpụta mmiri na mmanụ n'azụ ya ma tinye ya bụ mmiri na mmanụ ị pịpụtara n'ite, tinyekwa ya mmiri anụ/azụ ka ha sụkọta ọnụ
content_1194	Tinye ya ngwa nri ndị ahụ i kwadoro (nke e dere n'elu) ma ose ma nnu, kpuchie ya
content_1194	Chere ka ọ rọtu arọ; nke a mee i tinye ya nchanwụ ma gbadaa ọkụ
content_1194	Hapụtụ ya obere tupu i butuo ya
content_1194	Osikapa na stu 'curry'
content_1194	Nke a bụ nke a mụtara n'aka ndị mba ofesi mana ndị Naịjirịa na-esite ma na-erite ya ọnụ ha ugbua.
content_1194	Ọ na-atọwa ntị ma i rie nke onye ma esi siri.
content_1194	E nwereike ịkpọ nke a nri 'di m ji ego' n'ihi ụdịrị ihe ndị e ji esi ya.
content_1194	Ihe e ji esi ya gụnyere: nnu, ose, mmanụ ọpụpa, mmiri anụ, yabasị, ngwanri na-eme ka nri tụ n'ọnụ dịka taịm na kọrị, osikapa e siri sọsọ ya, anụ maọbụ azụ.
content_1194	Ụfọdụ na-etinyekwa karọt, ose na-atọ ụtọ, kabeeji nakwa akwụkwọ nri ndị ọzọ.
content_1194	Etu ị ga-esi sie ya:
content_1194	Sie osikapa gị ka o ghee eghe, mana etinyekwala ya ihe ọbụla (ụfọdụ na-eji nnu esi ya)
content_1194	Sie anụ (tinye ya kọrị, galiki, taịm, jinja, nnu)
content_1194	Were obere mmanụ ọpụpa ghekọlata yabasị na karọt na ụmụnne ya (gbadaa ọkụ)
content_1194	Ụfọdụ na-etinye flọọ ka o nwee ike rọọ arọ
content_1194	Wụkọta ihe ị ghere eghe na anụ ahụ i siri ma kpuchie ya ka ọ sụkọta (gbadaa ọkụ gị ọfụma)
content_1194	Osikapa mmanụ ndụ
content_1194	I ritula osikapa mmanụ ndụ nke e ji nkụ sie? Kwuo eziokwu - ọkwa ọ fọrọ obere ka ị were ire rachaa efere gị?
content_1194	Osikapa a na-atọ ụtọ mana ọ na-akacha mma iji nkụ sie ya makana ụtọ nkụ ahụ na-eme ka ọ tọwaa ntị.
content_1194	Ihe ndị e ji esi ya gụnyere: mmanụ nri/ndụ, azụ ọkpọ, ịsha, nnu, yabasị, nchanwụ, ose, ụfọdụ na-eji ogiri, ehuru na ehu, nakwa ngwa nri ndị ọzọ na-eme ka nri tụ mmadụ n'ọnụ, anụ maọbụ azụ.
content_1194	Etu ị ga-esi sie ya:
content_1194	Situ osikapa gị n'ọkụ mana ekwela ya ghee eghe tupu i fọtuo ya n'ọkụ. Wụpụ mmiri dị na ya.
content_1194	Sikọta mmanụ nri, azụ ọkpọ, ịsha, ose na ngwa nri ndị ọzọ ọnụ ka ọ sụkọta (ụfọdụ na-eghe mmanụ eghe tupu ha esiwe)
content_1194	Ihe ndị a sụkọchaa ọnụ, wụnye osikapa ahụ tinyezie ya mmiri ga-ezu ime ka o ghee
content_1194	Tinye ya nchanwụ na nnu ga-atụ ya ma mmiri tawa; kpuchikwaa ya
content_1194	Gbadaa ọkụ ma ọ tawa, ka ọ ghara ịgba ọkụ
content_1194	Osikapa mmiri akịoyibo
content_1194	Ị ma na a na-eji akị oyibo esi osikapa?
content_1194	A na-akwọ akị oyibo ahụ, pịpụta mmiri ya were ya sie osikapa.
content_1194	Ihe ndị e ji esi ya gụnyere: mmiri akị oyibo, nnu, ose, yabasị, ụfọdụ na-etinye ya tomanto, mmiri anụ/azụ nakwa ngwa nri ndị ọzọ na-eme ka nri tụ mmadụ n'ọnụ, anụ maọbụ azụ.
content_1194	Etu ị ga-esi sie ya:
content_1194	Situ osikapa gị n'ọkụ mana ekwela ya ghee eghe tupu i fọtuo ya n'ọkụ. Wụpụ mmiri dị na ya.
content_1194	Ghekọlata stu, jiri obere mmanụ, wụnye ya mmiri akị oyibo nakwa mmiri anụ
content_1194	Ọ sụkọọ ọnụ, wụnye osikapa ahụ ma kpuchie ya
content_1194	Gbadaa ọkụ ma ọ tawa, ka ọ ghara ịgwọ
content_1194	Osikapa na stu akwụkwọ nri
content_1194	Nke a ga-amasị ma ndị chọrọ ịta ahụ, ndị chọrọ ọbara n'ahụ ha nakwa ndị iri akwụkwọ nri nwereike ị na-ara ahụ.
content_1194	Ọ naghị egbu oge isikọlata ma ncha.
content_1194	Ihe ndị e ji esi ya gụnyere: akwụkwọ nri e biri ebi, mmanụ ọpụpa, nnu, ose, yabasị, ụfọdụ na-etinye ya tomanto nakwa ịsha, nakwa ngwa nri ndị ọzọ na-eme ka nri tụ mmadụ n'ọnụ, anụ maọbụ azụ.
content_1194	Etu ị ga-esi sie ya:
content_1194	Sie osikapa gị ka o ghee eghe
content_1194	Were obere mmanụ ọpụpa ghekọlata akwụkwọ nri, ị nwereike itinye ya tomanto, tinyezie ya ngwa nri ndị ọzọ
content_1194	Hapụ ya ka ọ sụkọo ọnụ ihe dị ka naanị otu nkeji maọbụ abụọ n'elu ọkụ ị gbadara agbada
content_1194	Osikapa na agwa
content_1194	Ọ bụrụ na ị toro n'ụlọ, nke a ga-edo gị anya ọfụma.
content_1194	Ụtọ osikapa na agwa e sikọtara ọnụ ọkacha nke jọlọf, abụghị ihe a na-akọrọ mmadụ, ọ kaara gị mma na ị jiri aka gị detu ya ọnụ.
content_1194	Ihe ndị e ji esi ya gụnyere: agwa, mmanụ ọpụpa, nnu, ose, yabasị, ụfọdụ na-etinye ya tomanto nakwa ịsha, nakwa ngwa nri ndị ọzọ na-eme ka nri tụ mmadụ n'ọnụ, anụ maọbụ azụ.
content_1194	Etu ị ga-esi sie ya:
content_1194	Sie osikapa na agwa gị ka o ghetu eghe (ka agwa gị ka osikapa gị ghee)
content_1194	Ghekọlata stu gị
content_1194	Wụnye mmiri ga-ezu ime ka osikapa na agwa ahụ ghee
content_1194	Wụkọọ ha ọnụ n'ime ite ahụ ma kpuchie
content_1194	Tinye nnu etu o si tụ gị n'ọnụ ma hapụ ya ka o ghee ma takwaa mmiri
content_1194	Ugbu a ị mụtara, kedụ nke ị ga-aga ịnwa n'usekwu gị?
content_1194	Akụkọ ga-amasị gị:
content_1194	Onye nwe ihe nkiri mgbariọtọ Maryam na Deezell na-agbagha?
content_1194	'Ọnweghị ụka Alakụba gọọmenti na-arụ n'Enugu steeti' - Arch. Bishop Chukwuma
content_1194	'Nyochakwaa 'genotype' tupu ị lụọ onye ọbụla ị chọrọ ịlụ' - Eucharia Anunobi
content_1194	Ihe nkiri a ga-amasị gị:
content_1195	Booth/Deezell
content_1195	Maryam Booth bụ onye na-eme ihe nkiri na Naịjirịa ama ama ekwuola ihe ọ ma maka ihe nkiri mgbarịọtọ a na-eche na ọ bụ ya na-efegharị n'elu soshal midia.
content_1195	O depụtara n'akara Instagram ya na ọ bụ onye bụbu ọyị ya nwoke akpọrọ Ibrahim Ahmad Rufai sere ya foto mgbarịọtọ ahụ mgbe ha na-eme enyi n'afọ atọ gara aga.
content_1195	Ebe ụmụakwụkwọ abụọ mahadum Babcock siri 'daa iwu'
content_1195	Ihe 5 ndị nwere ọtụ kwesiri ịma
content_1195	Ọ kwuru na Rufai na-ana ya ego ka ọ ghara iwepụta ya bụ foto mana ọ gbagwojuru ya anya ka ya bụ foto si pụtakwazịa n'elu soshal midia.
content_1195	Ọsịsa ya na-abịa ka Rufai onye eji Deezell wee mara gọnahụrụ ya bụ okwu site n'idepụta ogologo okwu n'akara twitter ya.
content_1195	Kamgbe ahụ ndị mmadụ amanyela ọnụ n'elu soshal midia.
content_1195	@fag_glamour si na ihe nke a gbagojuru ya anya.
content_1195	@ArewaWoman kwuru na ọ bụ ọyị rara Maryam Booth nye
content_1195	@EagleAdekoya kwuru na onye ọbụla na-eme ọfụma ga-enweriri nkatọ.
content_1195	Ụmụ ụwa ka na-eche ka ha hụ ihe ọzọ ga-esi na ya bụ okwu pụta.
content_1195	Akụkọ ndị ga-amasị gị:
content_1195	Ọkụ ngaji n'eze, lee ụzọ 9 ị ga-esi rie osikapa ka ọ tụ gị n'ọnụ
content_1195	'Ọnweghị ụka Alakụba gọọmenti na-arụ n'Enugu steeti' - Arch. Bishop Chukwuma
content_1195	Kọntena esila n'elu dagide otu nwaanyị na Legọs
content_1195	Ihe ndị mere ka izu a bụrụ daachịị
content_1196	Ndị gọvanọ na-achị mpaghara ọwụwanyanwụ nke Naịjirịa nwere nzukọ n'Enugwu Steeti taa.
content_1196	Ozi a si n'aka gọvanọ na-achị Enugwu Steeti bụ Ifeanyi Ugwuanyi bụ onye lere ha ọbịa n'obi ọchịchị ya dị n'Enugwu.
content_1196	Usoro mmepe ala Igbo amalitela
content_1196	Ọ bụ eziokwu na Ebonyi esoghi na Biafra?
content_1196	Ndị so n'ọgbakọ ha gụnyere gọvanọ Dave Umahi nke Ebonyi, gọvanọ Okezie Ikpeazu nke Abia na osote gọvanọ Anambra bụ Nkem Okeke.
content_1196	Ndị ọzọ bụ ọkanmụta Barth Nnaji, onyeisi ọgbakọ ha bụ ọkanmụta Simon Ortuanya na ndị ọzọ.
content_1196	Dịka ọ dị ugbua amabeghi ihe ha kpatara na nzukọ a mana akụkọ banyere ya ka na-abịa...
content_1196	Nwada Igbo chọtara ihu ọma n'aka gọvanọ Borno Steeti
content_1196	Gọvanọ Borno steeti na Obiageli Mazi mgbe ọ jere njem nleta mberede
content_1196	Gọvanọ Borno steeti bụ Babagana Zulum ajaala Obiageli Mazi mma na ndụ maka uchu na mbọ ọ na agba n'ọrụ nkuzi ya.
content_1196	Gọvanọ ahụ mere njem mberede n'ụlọakwụkwọ ya bụ nwaanyi n'isi ụtụtụ Fraịde were zute naanị ya n'ọrụ n'elekere isii nke ụtụtụ.
content_1196	Henry Onyekuru anarala ihe nrite
content_1196	Nwaafọ Igbo, Nneka Arimah eritela nturuugo Caine nke 2019
content_1196	Gọvanọ buliri ya n'ọkwa ma nyekwa nwaego mmachiakpa.
content_1196	Ihe ndị mmadụ na-ekwu maka atụmaatụ a n'elu soshal midia
content_1196	@henryshield kwuru na etu a esi gosipụta atụmaatụ a nwereike itinye ndụ nwaanyị a na nsogbu.
content_1196	@TeemahK1 na-eto gọvanọ Borno maka obioma ya.
content_1196	@ogundamisi na-eto onye nkuzi a maka etu o si nọrọ na-agba mbọ na steeti ahụ agbanyeghị ụfọdụ mmekpa ahụ na-eme ebe ahụ.
content_1196	@oil_shaeikh kwuru na ọ bụ etu Naịjirịa kwesiri , nihi na ekwesighị nwe nkewa.
content_1196	Ndị ụka Metọdisti emeela ngagharịiwe
content_1196	Ngagharịiwe ndị ụka Metọdisti
content_1196	Ndị ụka Metọdisti nke Naịjirịa emeela ngagharịiwe megide oke ogbugbu a na-egbu ndị mmadụ na Naịjirịa karịsịa ndị ụka Kraịst.
content_1196	Ọ bụ ụka Metọdisti nke ngalaba Opebi dị n'Ikeja nke Legọs Steeti mere nke a.
content_1196	Adeboye na ụka RCCG na-aga njem ekpere maka nchekwa
content_1196	Cheta n'izuụka gara aga, na onyeisi ụka Redeemed bụ Pastọ Adeboye na ndị ụka ya mere otu ngagharịiwe a n'ihi nchekwa na Naịjirịa.
content_1196	Atụọla ndị agha gburu mmadụ nga
content_1196	Onye nọ na mkpọro
content_1196	Ụlọikpe ndị agha Naịjirịa amaala mmadụ atọ ndị otu ha ikpe afọ iri maka iji arụrụala rụgbụọ onye otu ha.
content_1196	Majors Oseni, Ogbemudia Osawe, Captain Amosu na Second Lieutenant Nuhu Dogary gburu Bejamine Collins n'afọ 2017.
content_1196	Egburu ndị agha Amerika abụọ
content_1196	Ndị agha Amerika
content_1196	N'ofesi, ndị agha mba Amerika ekwuola na egburu ndị agha ha mmadụ abụọ ma meruo isii ahụ na ọwụwa anyanwụ mba Afganistan.
content_1196	Ọnụ na-ekwuru ndị agha Amerika ebe ahụ bụ Sonny Leggett sị na onye mere ihe a yi akwa ndị agha Afganistan kpọpere mgbo ebe ndị agha ndị ọzọ nọ.
content_1196	Shieffield na Bournemouth
content_1196	Sander Berge
content_1196	Onye egwu Sander Berge bụ onye Shielffield United gotere ọhụrụ akwadowela egwu mbụ ya
content_1196	N'egwuregwu, Sheffield  United ga-ezute ndị Bornemouth n'elekere abụọ nke ehihie a na asọmpị premier league.
content_1196	Gee akọkọ ndị n'otu nkeji
content_1196	Bishop Chukwuma etinyela ọnụ n'okwu
content_1196	Ụlọụka
content_1196	Archi Bishop ndị Anglikan nke Enugu bụ Emmanuel Chukwuma  ekwuola na kepu kepu a juru sosha media kemgbe na gọọmenti Enugu steeti ruru ụlọ ndị Alakụba bụ ọkpụrụ kpụrụ asi.
content_1196	Chukwuma sị ndị na-agbasa ya bụ asiri wepụ aka enwe n'ofe tupu ọ ghọọ aka mmadụ.
content_1196	Fashola sị na iji mmadụ gwọọ ọgwụ ego anaghị arụ ọrụ
content_1196	Minista na-ahụ maka ọrụ na ụlọ, Babatunde Fashola ekwuola na iji mmadụ gwọọ ogwuego adịdghị ire ma rịọ ndị na-eme ihe nkiri ha ejizina ya eme ihe nkiri.
content_1196	Fashola kwuru nke a n'ọgbakọ ekpokobara maka nchekwa obodo ebe ọ nọ sị ndị ọnụ na-eru n'okwu kawa ahụ gwa ndị mmadụ nke bụ eziokwu.
content_1196	Agbagbuola onye gburu ndị mmadụ na Thai Land
content_1196	N'ofesi, ndị ọrụ nchekwa egbuola ya bụ onye agha gburu onyeisi ya nakwa  mmadụ iri abụọ na Thai Land.
content_1196	Odobeghị anya ihe mere Jakraphanth Thomma jiri kpaa udi agwa ahụ mana Minista ahuike mba ahụ kelere ndị ọrụnchekwa maka ịkwụsị ya bụ nwoke.
content_1196	Raheem Sterling agaghị eso gbaa bọọlụ ndị West Ham
content_1196	N'egwuregwu, Manchester City ga-ezute West Ham taa na ọgbọegwuregwu ha bụ Etihad.
content_1196	Onyeegwu ha bụ Raheem Sterling agaghị eso gbaa maka ahụ o meruru mgbe ha na Tottenham gbara bọọlụ n'izuụka gara aga.
content_1196	Gee akụkọ ndị n'otu nkeji
content_1197	Mmadụ 30 nwụrụ n'ụtụtụ Mọnde n'obodo Auno dị n'isi obodo steeti Borno bụ Maịduguri nso, dịka ndị hụrụ ihe mere siri kwuo.
content_1197	Aka na-achị steeti ahụ bụ Babagana Zulum gara ebe ihe a mere were kwuo na ndị bi ebe ahụ gwara ya na ọ bụ ndị nọ n'ime ụgbọala ka ọdachị a dakwasịrị.
content_1197	Agbakwara ụfọdụ ụgbọala ọku na-ebe ahụ ma tọrọkwa ọtụtụ mmadụ.
content_1197	Otu onye no nso ebe ihe a mere dere maka ya n'akara Twitter ya.
content_1197	Govanọ Zulum gwara ndị ya bụ ihe metụtara ka ha kara obi.
content_1197	Onye ọzọ na Twitter tinyekwara ihe ọ sị bụ ihe onyonyo mwakpo a .
content_1197	'Ndị Igbo ga-eji ihe ọbụla ha nwere zọọ isi onwe ha' - Nnia Nwodo
content_1197	Nnia Nwodo
content_1197	Onyendu ndị  Ohaneze ndị Igbo bụ Nnia Nwodo adọọla aka na ntị na ndị Igbo agaghịzị anọ na nkiri ana egbu ndị be ha.
content_1197	Nwodo kwuru nke a n'ọgbakọ ime obi ha nwere ụbọchị Sọnde n'Enugwu sị na Ndị Igbo ga-eme ihe niile ha nwere ike ime iji chekwaa onwe ha Naịjirịa.
content_1197	Akụkọ kachasị n'abalị: Ohaneze ndịgbo enyeela Buhari iwu kpụ ọkụ n'ọnụ
content_1197	Hazigharịa ọnọdụ nchekwa n'Ọwụwa anyanwụ - IGP
content_1197	Sineti: Chụọ ndị isi ọrụ nchekwa
content_1197	Na ya bụ ọgbakọ ndi Ime Obi nwere na Nike Lake n'Enugwu, Nwodo gwara ndị ntaakụkọ ka onye ọbụla ghara iji Ndi Igbo tie epele.
content_1197	Ọ sị na ya agaghịzị ekiri ka ana egbu Ndịgbo.
content_1197	Na ya bụ akwụkwọ ha biputere ndị ntaakụkọ ndị Ime Obi sị na "Ohaneze agaghịzị ekiri ka na-egbu Ndịgbo. Anyi ga-eme ihe ọbụla anyi nwere ike iji chekwa ndụ onye Igbo ọbụla n'ala Igbo."
content_1197	Nke a mere ka ha họpụta ndị Ichie na ndị nwere agba ga-enwe ike ka ha na ndị gọvanọ ọwụwa anyanwụ kpaa nkata mirieme maka ọdọdụ nchekwe Alaigbo.
content_1197	Ohaneze kwuru na "ọ bụ ezie na ọnọdụ nchekwe n'ala Igbo adịghị nfe mgbe ọbụla, mana anyị na-eji akọ na uche na onyinye chi nyere anyị azọ onwe anyị. Onye ejikwala Ndị Igbo tie epele."
content_1197	Ụfọdụ ndị bịara ya bụ nzụkọ gụnyere Archbishop Emmanuel Chukwuma, Peter Obi, Chief Achike Udenwa, Prof. Oriakụ Uche Azikiwe, Chief Mbazulike Amaechi, Hon Tobi Okechukwu, na Dr Walter Ofonagoro.
content_1197	N'aka ọzọ, ọgbakọ ndị gọvanọ ndị ọwụwa anyanwụ enyela ntuziaka ka ndị ụlọomeiwu ha dị icheiche malite ịbado iwu ga-enye ikike ịmepe otu nchekwa nke ndị ọwụwa anyanwụ.
content_1197	Onyeisioche ha bụ Gọvanọ Dave Umahi kwuru na ha edegerela gọọmenti etiti akwụkwọ maka nke ahụ.
content_1197	Umahị sị na ndị ọwụwa anyanwụ amaltelarị otu nchekwa nke ha kemgbe 28 Julaị 2019 ma mee ntọnala ya na ọnwa 31 ọgụst 2019.
content_1197	Aisha Buhari etiela mkpu maka itibọrịbọ n'Ugwu Awusa
content_1197	Nwunye onyeisiala Naịjirịa bụ Aisha Buhari etiela mkpu maka itibọrịbọ karịrị n'Ugwu Awụsa.
content_1197	Aisha bụ onye tiri mkpụ a mgbe ọ na-emepe ogige ịzụ ụmụaka narị asaa na ụmụ iri ise na-arịọ gọọmenti ka ha kpọọ ya bụ msogbu mkpa.
content_1197	UK etiela mkpu maka Coronavirus
content_1197	N'ofesi, gọmentị United Kingdom etinyela Coronavirus dịka ọrịa cheere ha ezigbo akamgba nke mere ha ji sị Chaịna  bulata mmadụ narị abụọ  ụbọchị Sọnde.
content_1197	N'iwu ọhụrụ ha tiri, gọmenti nwere ike ịkpọchị onye ọbụla  gafere ụzọ ya bụ ọrịa ma sie ọnwụ na ọ gaghị apụ ruo mgbe ha mechere nchọncha ha.
content_1197	Mmadụ anọ bu ya bụ ọrịa na UK ka ọ dị ugbua.
content_1197	Gee akụkọ ndị a n'otu nkeji
content_1197	Inter Milan anwụọ AC Milan anya
content_1197	N'egwuregwu Italia Serie A a gbara ụnyahụ, Inter Milan ji ọkpụ anọ asatara abụọ merie AC Milan.
content_1197	Nke a mere ka Inter Milan sị na nkatụ nke atọ mafere na nke mbụ n'ogogo AC Milan.
content_1197	Kepu kepu egwuregwu bọọlụ
content_1197	Klopp chọrọ ịkpọta ya Anfield
content_1197	Kepu kepu na-erute anyị ntị na otu Bayern Munich na-akwado imefu paund iri asaa na ise n'isi Roberto Firminho nke Liverpool i jị kpota ya Allianz Arena.
content_1197	N'aka nke ọzo ka Jurgen klopp nke Liverpool na-akwado ikpọghachita Phillippe Coutinho onye ndị Barcelona binyere Bayen munich.
content_1197	Onye agha gburu ọchụ gbara ọsọ
content_1197	Onye agha Naịjirịa so na ndị amara Ikpe afọ iri maka ịrụgbu nwanne ya n'ụrụ eriela mbọmbọ ọsọ n'ụlọikpe ebe anọ maa ha ikpe.
content_1197	Akeem Useni sọ na mmadụ anọ ndị ọzọ a mara ikpe ụbọchị Fraịde sị ka ya kele nwaanyị akpị gbara were si ebe ahụ waa.
content_1197	Nzuko ndị gọvanọ ọwụwanyanwụ n'Enugwu
content_1197	A malitela ikpe ndị Boko Haram ikpe
content_1197	Ndị agha anwụchiela Bobrisky
content_1197	Ndị agha Naịjrịa amalitelarị isi imi n'ala ịchọta ebe ya bụ nwaamadị gbagara.
content_1197	Akwụkwọ ndị agha biputere maka ọchịchọ Useni gosiri na ha agbasaala ozi nye ndị uweojii nakwa ndị ọrụ nchekwe ndị ọzọ maka ọchịchị Useni.
content_1197	Useni so na mmadụ anọ ji ahụhụ tagbuo onye otu ha bụ Bejamine Collins onye si River steeti maka ịhapụ ogige ndị agha na-enwetaghị ikike n'afọ 2017.
content_1197	Mmadụ anọ ahụ gụnyere Useni sị ebe edowere Collins na Mogadishu Barracks kpọrọ ya ga na-akụkụ ọhịa diketere Ihejirika Quarters dị n'ụzọ Abuja-Nyanya Expressway ebe ha nọ rụgbụo ya.
content_1197	Ihe nkiri African Eye ka apụta taa
content_1197	Dịka a na-ekwụ maka ụzọ arụrụala dị iche iche ndị ọrụ nchekwa jị aghụpụta ndị mmadụ okwu n'ọnụ, BBC African Eye ewepụtala ihe nkiri gbasara nke a taa bụ Mọnde.
content_1197	Kee nkwụcha chebiri ya. Ọ ga adị kpọkpọ
content_1197	Ọgbakọ African Union
content_1197	Onyeisiala Muhammadu Buhari etoola ndị otu ECOWAS maka mbọ ha na-agba iji buso ndị omekataraihepụọụjọ agha n'Afrịka.
content_1197	Buhari kwuru nke a n'ọgbakọ  nke iri atọ na atọ nke ndị otu African Union nke na-aga n'ihu ugbua n'Addis Ababa, Ethiopia.
content_1197	Oscar 2020
content_1197	Oscar 2020
content_1197	N'ofesi, ihe nkiri a kpọrọ Parasite nke ndị Saụt Koria eturula ugo nke Oscar 2020.
content_1197	Ya bụ ihe nkiri bụ nke mbụ e ji asụsụ mba ọzọ mee tutere ya bụ ugo kemgbe a malitere ya bụ emume n'afọ 1929.
content_1197	Gee akụkọ ndị n'otu Nkeji
content_1197	Akụkọ ga-amasị gị
content_1197	Kọntena esila n'elu dagide otu nwaanyị na Legọs
content_1197	'Nyochakwaa 'genotype' tupu ị lụọ onye ọbụla ị chọrọ ịlụ' - Eucharia Anunobi
content_1197	Ihe ndị mere ka izu a bụrụ daachịị
content_1198	Nwoke na nwaanyị nọ n'elu akwa
content_1198	A nọkata nọkata a nụ na nwoke nwụrụ n'elu nwaanyị maọbụ na nwaanyị nwụrụ n'okpuru nwoke, mana gịnị na-ebute ya?
content_1198	Ụfọdụ na-anwụ site n'ume ngwụ, ụfọdụ na-anwụ site na nkubi ume, ụfọdụ na-anwụ site n'ụzọ ndị ọzọ dị iche iche.
content_1198	E kwesịrị ikuziri nwatakịrị maka 'mmekọ nwoke na nwaanyị'?
content_1198	Utu rọba ana egbochi gi ịnwete ụtọ mmekọ nwoke na nwaanyị?
content_1198	Ihe mere ndị mmadụ ji eze 'ihe nsori'
content_1198	Mana ndị ọkammụta sayensị emeela nnyocha ịchọpụta ihe ndị nwereike ibute ọnwụ mgbe nwoke na nwaanyị na-enwe mmekọrịta ahụ.
content_1198	Dkt. Issa Dahabreh nke Tufts Medical Center dị n'obodo Boston, na mba Amerịka, mere nchọpụta na ụfọdụ ndị na-anwụ n'ihu ọrụ n'ihi obi nkoropu.
content_1198	Ọ kọwara na ụfọdụ oge, mmekọrịta nwoke na nwaanyị na-adị ka mmegharị ahụ nke na-adị ka ahụ gị ọ na-arụsi ọrụ ike; nke a nwereike ime ka mmadụ nwee obi nkoropu ọkachasị ndị na-anaghị emegharịbu ahụ oge ọbụla.
content_1198	Gịnị nwereike igbu gị n'elu nwaanyị?
content_1198	1)Ịṅụ ọgwụ tupu ị rịa ya elu:
content_1198	E nwere ọgwụ ndị a na-ere maka ụmụnwoke ịṅụ tupu e dina nwaanyị, otu n'ime ha bụ nke a na-akpọ Viagra.
content_1198	Mana ebe ndị dọkịta na-ekwu na ọ bụ nwoke amụ ya anaghị ekelinwu kwesịrị ịṅụ ọgwụ a, ụfọdụ na-akachi ntị ṅụọ ya makana ha chọrọ ka o mee ka amụ ha kwụdosie ike oge ha na-arị nwaanyị elu.
content_1198	Ọ na-abụzị nsogbu nye ụfọdụ ụmụnwoke ọkachasị ndị nwere ọrịa obi (ụfọdụ anaghị ama na ha nwere ọrịa obi), n'ihi na o nwereike ime ka ume ọsọ mewe ha mgbe ha nọ n'ihu ọrụ nke nwereike ibute ọnwụ.
content_1198	Ụfọdụ ndị ọ na-enye nsogbu bụ ndị na-aṅụ ihe karịrị ole ha kwesịrị ịṅụ tupu ha eruo n'ihu ọrụ.
content_1198	Ndị dọkịta na-ekwu ka a ṅụọ naanị otu mkpụrụ kwa ụbọchị n'ime ihe ruru otu awa tupu ị gaa n'ihu ọrụ, mana ụfọdụ na-aṅụ ihe karịrị otu.
content_1198	2)Ọrịa obi:
content_1198	Dkt McGinger Ibeneme gwara BBC na n'ihi na mmekọrịta nwoke na nwaanyị dị ka ebe mmadụ na-emegharị ahụ ga-eme ka mmadụ na-eku ume ọsịsọ, na o nwereike itinye onye nwere ọrịa obi na nsogbu.
content_1198	O kwuru na onye okporo obi esighi ike nke bụ 'weak artery' na Bekee, na ọbara nwereike gbaruosie ebe ahụ ike nke ga-eme ka nsogbu nwereike ibute ọnwụ dapụta.
content_1198	O kwukwara na oke ọbara ịgbaju n'isi nke bụ 'cerebral haemorrhage' site n'ihe Bekee kpọrọ 'adrenaline rush' nwereike ibute nsogbu oge nwoke na nwaanyị na-enwe mmekọrịta.
content_1198	Nke bụ na oke ọbara gbajuo, o nwereike ikpachi ebe ikuku ndụ si abata, ọ bụrụ na ikuku ndụ ezughi ọ bụzịkwa ọnwụ na-akụ aka n'ụzọ gị.
content_1198	3) Mkpọnwụ ahụ:
content_1198	Dkt Ibeneme kwuru na n'ihi etu mmekọrịta nwoke na nwaanyị si atọ, ụfọdụ oge onye nwere ọbara mgbali elu nwereike ịbanye na nsogbu.
content_1198	Ndị ọkammụta kwuru na ọ rakwara ahụ ịhụ ebe mmadụ nwụrụ site na mkpọnwụ ahụ a, mana mmadụ nwereike inweta mkpọnwụ ahụ site na mmekọrịta.
content_1198	Akụkọ ga-amasị gị:
content_1198	Ọkụ ngaji n'eze, lee ụzọ 9 ị ga-esi rie osikapa ka ọ tụ gị n'ọnụ
content_1198	Boko Haram awakpoola ndị nọ njem ma gbuo mmadụ 30 na Borno
content_1198	Ihe T.A Orji na-eme maka 'billions' a na-enyocha n'ọbaego nwa ya
content_1198	Ihe ise anyị ma maka ọrịa ọhụrụ pụtara na Benue steeti
content_1198	Ihe nkiri a ga-amasị gị:
content_1199	Ndị nchekwa 'Forest Rangers'
content_1199	Gọọmentị Enugwu steeti hibere otu nche a kpọrọ 'forest rangers'
content_1199	Dịka ohi, ntọ na igbu mmadụ dị ka ọ na-arị elu na Naịjirịa, ndị gọvanọ mpaghara dị icheiche ehiwela otu nche nke ha.
content_1199	Otu ndị gọvanọ ọwụwa anyanwụ kwuru na ha ehiwela otu nchekwa nke ha kamgbe ọnwa Jun 2019.
content_1199	Ọ bụ n'ọgbakọ ha nwere n'ụbọchị 9 nkd Februwarị ka ha kwuru nke a.
content_1199	Kedụ ndị bụ 'Forest Rangers' a Enugu Steeti na-achọ ihiwe?
content_1199	Nzuko ndị gọvanọ ọwụwanyanwụ n'Enugwu
content_1199	Gọvanọ Ọwụwa Anyanwụ amachiela ịchị ehi agagharị
content_1199	Nzukọ ndị gọvanọ ọwụwanyanwụ n'Enugwu
content_1199	Ndị mpaghara ọdịda anyanwụ ehibela otu nke ha a kpọrọ 'Amotekun', ebe ndị mpaghara ugwu nwere nke ha kpọrọ 'shege fa fasa'.
content_1199	Mana ndị otu gọvanọ ọwụwa anyanwụ kwuru na ha enwetabeghị aha maka otu nche nke ha hibere ọhụrụ.
content_1199	Lee ihe anyị ma gbasara otu nche ọhụrụ a:
content_1199	Gọvanọ Willie Obiano nke Anambara steeti yi akwa ndị ọrụ nchekwa
content_1199	Otu jikọrọ ndị gọvanọ ọwụwa anyanwụ hibere otu nche a n'abalị 28 nke ọnwa Julaị afọ 2019.
content_1199	Ha hibekwara kọmiti ga-ahazi otu ndị nche ahụ n'abalị 31 nke Ọgọst 2019.
content_1199	Kọmiti ahụ ga-agba mbọ ịhụ na ụlọomeiwu niile dị n'ọwụwa anyanwụ ga-emepụta iwu ọhụrụ ga-akwado otu nche ọhụrụ ahụ.
content_1199	Otu nche ọhụrụ a enwebeghị aha; kọmiti ahụ ga-ecehpụta aha a ga-akpọ ya.
content_1199	Ndị gọvanọ ọwụwa anyanwụ edegarala gọọmentị etiti akwụkwọ iji kọọrọ ha maka atụmatụ nche ọhụrụ a.
content_1199	Ha ga-akpọkwa gọọmentị etiti ka ha bịa were anya ha hụ ya ma ọ malite nke ọma.
content_1199	Ka ọ dị ugbua ndị nche 'vigilante' na ndị nche ime obodo a kpọrọ 'forest guards' ka na-arụgodi ọrụ nche ugbua.
content_1199	Ụgbọala ndị nche Amotekun
content_1199	Cheta na gọọmentị etiti gbarụrụ ihu oge ndị gọvanọ ọdịda anyanwụ malitere otu 'Amotekun'.
content_1199	Nke a mere ka ndị mpaghara ahụ ọnụ na-eru n'okwu gara n'obi gọọmentị n'Aso Rock ebe ha nọrọ kapịa ya ọnụ.
content_1199	Ọ bụ eziokwu na ndị ọchịchị na mpaghara ugwu ekwenyeghi na ọ dị mma ka mpaghara dị icheiche nwee ndị nche nke ha.
content_1199	Mana ndị nkwado atụmatụ na-ekwu na onye arachaghị ọnụ ya, ụgụrụ arachaa ya.
content_1199	Akụkọ ndị ọzọ ga-amasị gị:
content_1199	Ihe T.A Orji na-eme maka 'billions' a na-enyocha n'ọbaego nwa ya
content_1199	Mba Chaịna eziterela Naijirịa ntụzịaka maka igbochi coronavirus
content_1199	Boko Haram awakpoola ndị nọ njem ma gbuo mmadụ 30 na Borno
content_1199	Ihe nkiri ga-amasị gị:
content_1200	Chinedum Orji bụ nwa Sịnetọ T.A Orji aka chiburu aka Abia Steeti
content_1200	Chinedum Orji bụ omeiwu na-anọchite anya Umuahia Central ka a họpụtara na-enweghi onye mara ya aka n'ihu.
content_1200	Ọnụ na-ekwuchitere nwa onye bụbu gọvanọ Abia steeti ekwuola na nwamgbe nta ha ga-apụta gwa ụwa okwu gbasara nnyocha EFCC na-enyocha T.A Orji na nwa ya.
content_1200	EFCC: Ndị anyị gara ịchọ bụ ụmụ T.A. Orji
content_1200	Ụlọikpe mkpegharị enyela Orji Uzor Kalu mmeri
content_1200	Uzoma Okoro kwuru na ha ga-akpọ ndị ntaakụkọ oku mgbe ha di njikere ikwu okwu.
content_1200	Ihe wuru ụbọchị itoolu nke Februwarị niile bụ na ụlọọrụ Economic and Financial Crimes Commision (EFCC) na-enyocha nde kwuru nde achọpụtara n'ọbaego Chinedum Orji, nwa aka chiburu Abia steeti bụ
content_1200	Theodore Ahamefula Orji.
content_1200	Mana ọnụ na-ekwuru T . A Orji ekwuola na ha ga-ekwu okwu gbasara ya bụ ebubo n'oge na-adịghị anya.
content_1200	Ọnụ na-ekwuru EFCC bụ Tony Orilade kwuru na ya bụ ebubo bụ nke otu a kpọrọ 'Save Nigeria Group' depụtara n'akwụkwọ mkpesa ha wepụtara kamgbe ọnwa Maachị nke afọ 2017.
content_1200	Akwụkwọ ebubo ahụ kwuru na T.A Orji, oge ọ bụ gọvanọ Abịa steeti, nwetara ma bubaa n'akpa ya ego e kenyere ya iji rụpụta ihe na steeti ahụ.
content_1200	Lee ụfọdụ ego e depụtara n'akwụkwọ mkpesa ahụ
content_1200	N383 billion - ego si n'ọba ego gọọmenti etiti
content_1200	N55 Billion - ego ọma eretelu ka erechara ego mmanụ agbịdị
content_1200	N2.3 billion - ego Sure-P
content_1200	N1.8 billion - ego ewepụtara maka ilebanya mmekpa ahụ gburu
content_1200	N10.5 Billion - ego ebitere n'aka ụlọakụ ukwu Naịjirịa
content_1200	N4 billion - ego diamond Bank
content_1200	N12 billion - ego Paris Club refund
content_1200	N2 Billion - ego ebitere maka ndị ọrụ ugbo.
content_1200	N55 billion - ego ASOPADEC
content_1200	'Save Nigeria Group' depụtara na ha chọpụtara ọba ego ruru otu narị bụ nke Chinedum Orji nwa Theodore Orji.
content_1200	Mana Orilade kwuru na ụlọọrụ ha ka na-enyocha ya bụ ebubo.
content_1200	Anyi ga na-ege ntị ka anyị mara ihe ha nyochapụtara.
content_1200	Cheta na n'afọ 2018, EFCC kwuru na ha na-enyocha ụmụ T.A Orji maka ego ruru nde iri abụọ na asaa (N27bn).
content_1200	Akụkọ ndị ga-amasị gị
content_1200	Otu n'ime ndị agha a mara ikpe ọchụ eriela mbọmbọ ọsọ
content_1200	Ọkụ ngaji n'eze, lee ụzọ 9 ị ga-esi rie osikapa ka ọ tụ gị n'ọnụ
content_1200	Nzuko ndị gọvanọ ọwụwanyanwụ n'Enugwu
content_1200	Onye nwe ihe nkiri mgbariọtọ Maryam na Deezell na-agbagha?
content_1201	Sịnetọ Orji Uzor Kalu
content_1201	Omeiwu, Orji Uzor Kalu a tụrụ mkpọrọ afọ iri na abụọ etiela mkpu n'ọzara maka mkpọro a tụrụ ya.
content_1201	Ọ sị na ọ bụ Ahmed Bola Tinubu, onyendu ha n'All Progressives Congress (APC) bụ onye dowere ya na ya bụ ọnọdụ.
content_1201	Biko tọhapụnụ m ka m gaa ụlọọgwụ - Orji Uzor Kalu
content_1201	Orji Kalu: Enweghi m ọnụ okwu maka akụkọ mmachi njem
content_1201	Ụlọikpe mkpegharị enyela Orji Uzor Kalu mmeri
content_1201	Kalu sị na ọ bụ makana Tinubu na-atụ egwu na ya ga-apụta ịzọsa ya ọkwa onyeisiala n'afọ 2023.
content_1201	Ọ sị na ndị ajọ mmadụ na pati ha bụ APC jere mebie aha ya n'agbanyeghị ahụhụ niile na aja ọ chụụrụ ha.
content_1201	Kalu bụ onye gwara ụlọntakụkọ AlJazeera Naịjirịa nke a n'ụlọmkpọrọ ebe ọ nọ nke dị na Kuje, n'Abuja, kpọrọ Tinubu aha hoo haa dịka onye bụ nsogbu ya.
content_1201	Ọ sị na Tinubu ma na ya bụ "anya ndị ọwụwa anyanwụ" nke bụ na ọ na-atụ ya egwu maka imeri ya na ya bụ ntuliaka onyeisiala nke afọ 2023.
content_1201	PDP amapụtala ezi n'iwe
content_1201	Dịka otu PDP n'Imo steeti kpọrọ ekwo nkụ na ha ga na-eme ngagharịiwe ruo mgbe enyehachịrị ha ọchịchị, ndị otu ha n'Abuja eburula ngagharịiwe gaa ngalaba European Union na African Union ebe a nabatara ha.
content_1201	Ya bụ ngagharịiwe malitere n'elekere iri nke ụtụtụ Tuesday.
content_1201	Omar al-Bashir nwereike ịga mkpọrọ ọzọ
content_1201	Ndịisi ọchịchị mba Sudan akpọfeela Omar al-Bashir bụbu onyeisiala ha n'aka ụlọikpe mbaụwa bụ International Criminal Court.
content_1201	Ebe ahụ ka a ga-ekpe ya ikpe ọchụ, mkpagbu nakwa imebi iwu agha n'ọgbaghara dakwasịrị mba ahụ n'afọ 2003.
content_1201	Ọkụ ọgbụgba n'akụkọ Ọdọugboelu Sam Mbakwe
content_1201	Ndị ọrụ Federal Airport Authority nke Nigeria ekwuola maka ọkụ gbara n'ọhịa n'akụkụ ọdọugbọele Sam Mbakwe dị n'Owerri, Imo steeti.
content_1201	Dịka ha kwuru na ya bụ ọkụ emetutaghị ọrụ ha, ha rịọrọ ndị bịketere ya bụ ọdọugboelu ka ha kpachara anya maka itinye ọkụ n'ọhịa ọkachasị n'ụgụrụ a.
content_1201	Ọkaibe asọmpi ụmụnwaanyị
content_1201	Echi bụ Wenezde ka a ga-akpọpụta aha ndị ga-azọ ọkwa nturuugo Ụmụnwaanyị ọkaibe n'egwu bọọlụ nke ndị BBC na-ahazi.
content_1201	A ga-akpọpụta aha otu onye n'ime mmadụ ise ga-azọ ya bụ ọkwa n'ụbọchị abụọ nke ọnwa Maachị 2020.
content_1201	Ndị Boko Haram atọhapụrụ
content_1201	Ndịagha Naịjirịa tọhapụkwara ndị Boko Haram chegharịrị echegharị n'ọnwa Nọvemba 2019
content_1201	Gọọmentị Borno steeti ekwuola na ndị agha Naijirịa atọhapụla ndị Boko Haram chegharịri echegharị ruru otu puku na narị anọ.
content_1201	Kọmishona mgbasa ozi na Borno steeti bụ Babakura Jato sị kama na ọ bụghị ha niile bụ ndị Boko Haram na ụfodụ bụ ndị eboro ebubo i so n'otu ahụ.
content_1201	Jato kwuru na ọ bụ kamgbe afo 2019 ka ha bidoro ịnwọharị ndịa.
content_1201	O kwuru na ụfodụ ndị a bụ ndị ụfọdụ ndị ezinaụlọ ha so n'otu Boko Haram ebe ụfọdụ n'ime ha bụ ụmụ ndị Boko Haram.
content_1201	Jato kwụru na ụfodu n'ime ha, na ndị obodo ha na-achụpụ ha nke mere ka ha chọrọ ha ebe obibi ọzọ.
content_1201	O kwukwara sị na-enwebeghị mgbe onye ha tọhapụrụ laghachiri soro Boko Haram.
content_1201	Ụlọọrụ na-anọchite anya mba Chaịna na Naịjirịa ezitela akwụkwo ebe edeturu atụmatụ na ntụzi aka bụ nke a ga-eji buso ọrịa coronavirus agha.
content_1201	Dịka onyeisi ndị ọrụ gbatagbata Legọs steeti  bụ Olufemi Oke-Osayintolu si kwuo, atụmatụ a gụnyere ihe dị icheiche e nwereike ime iji chọpụta ya bụ ọrịa n'oge.
content_1201	'Onweghị onye bu ọrịa coronavirus na Legọs'
content_1201	Mba China sị ka anyị ghara ikwu maka Coronavirus - Onye Naịjirịa nọ na China
content_1201	Ntuziaka ndị ahụ gụnyere:
content_1201	Nnyocha ahụ bụ nke bekee kpọrọ lab test.
content_1201	Igbado anya etu ọrịa si agbasa bụ nke a kpọrọ 'Epidemic Update' na bekee.
content_1201	Ịkpachapụ anya maka  etu ọrịa si efe  (Risk Assessment)
content_1201	Ụzọ nchọpụta na ọgwụgwọ ọrịa ahụ (Diagnosis and treatment protocol).
content_1201	Ịkpachapụ anya maka ndị metụrụ onye bu ọrịa a ahụ (Management of Close Contacts).
content_1201	Ike nkwụcha nakwa ime nnyocha miri emi gbasara ọrịa a (Surveillance and Epidemiological Investigation).
content_1201	Mba Chaịna gosiri na mberede nyịri dika mana ọ bụ mberede ka eji ama dike kamgbe ọrịa coronavirus malitere ịkpa ike na mba ahụ
content_1201	Orịa a malitere na mpaghara Wuhan egbuola ihe karịri otu puku mmadụ ebe ihe karịri mmadụ puku iri anọ bu ya ugbua.
content_1201	Otu ahụike mbaụwa  bụ W.H.O ekwupụtala ọrịa coronavirus dịka nke gbatagbata.
content_1201	Coronavirus vs Lassa:  Ihe ndị ajọ ọrịa abụọ a ji yie onwe ha
content_1201	Etu e si eme ka garri ghara ibunye mmadụ ọrịa ịba Lassa
content_1201	Anwụchiela onyeagha gburu ọchụ gbaa ọsọ
content_1201	A nwụchiela onye agha Naijira riri mbọmbọ ọso dịka atụrụ ya nga afọ iri maka ọnwụ Lance Corporal Benjamin Collins.
content_1201	Anwụchịrị onye agha a bụ Major Akeem Oseni n'ọdọ ụgbọelu Cotonu dịka ọ chọrọ ịsi ebe ahụ gbaga mba Amerịka.
content_1201	N'Ofesi
content_1201	N'akụkọ yiri ibe ya si ofesi na-ekwu na ndị mba Chaịna ji iwe chụpụ n'ọchịchi ndị isi ngalaba dị iche iche na-ahụ maka  ịchụpụ ya bụ ọrịa corona.
content_1201	Dịka ọ dị ụgbụa, mmadụ puku anọ na abụọ na narị asaa na abụọ bu ya bụ ọrịa ebe ihe karịrị otu puku mmadụ anwụọla site n'ọrịa corona na Chaịna.
content_1201	Joseph Shabalala
content_1201	Joseph Shabalala jị egwu ya were buso atụmatụ 'Apartheid' agha na Saụt Afrịka
content_1201	Onye oti egwu ama ama bụ Jospeh Shabalala bụ onyeisi otu egwu Ladysmith Black Mambazo anwụọla.
content_1201	Ọ gbara afọ iri asaa na asatọ mgbe ọ nwụrụ.
content_1201	Ighalo ebughị coronavirus
content_1201	Nnyocha Ighalo gosiri na obughị ọrịa coronavirus
content_1201	A sị kwa na nkwụcha abụrụ ụjọ dịka nyocha na mkpọpụ emere  Odion Ighalo maka Corona Virus gosiri na ọnweghị ya bụ ọrịa.
content_1201	Ighalo onye si otu Shenshua nke Chaịna were gaa ManUtd ga-eso ha gbaa asọmpị Europa League mgbe ha ga-ezute otu Burges n'ụbọchi iri abụọ nke ọnwa Febuarị na Belgium.
